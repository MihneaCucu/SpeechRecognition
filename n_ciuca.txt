Doamna Presedinte al Senatului,
Domnule Presedinte al Camerei Deputatilor,
Doamnelor si domnilor parlamentari,

Ne aflam, astazi, intr-un moment mult asteptat de toti romanii, unul in care putem, in sfarsit, sa oferim predictibilitate si sa garantam stabilitatea si dezvoltarea Romaniei prin toate masurile si deciziile pe care le vom lua pentru binele cetatenilor.
Imi doresc sa fie prima zi a unei noi abordari in ceea ce priveste guvernarea tarii. Eu, alaturi de toti ministrii din acest Guvern, ne angajam sa facem tot ce depinde de noi pentru ca situatia economica, sociala si sanitara a Romaniei sa se imbunatateasca.
Am vazut ca au fost persoane care s-au aratat surprinse de alaturarea partidelor care compun azi coalitia de guvernare. Consider ca au fost mai preocupate sa caute motivele care ne despart, decat motivele care ne apropie.
Noi, cei care suntem azi in fata dumneavoastra pentru a va cere votul de incredere, am trecut peste acele lucruri care ne separa si am gasit lucrurile care ne unesc. Am inteles ca mai presus de orice orgoliu si de orice adversitate politica se afla interesul romanilor.
Pandemia ne-a invatat un lucru, acela ca timpul este pretios. Suntem determinati sa ducem acest program la indeplinire si sa punem capat situatiei tensionate pe care tara noastra o parcurge.
In vreme ce zi de zi asistam la discursuri acide, noi am inteles sa venim in fata dumneavoastra cu un program de guvernare sustenabil, care sa ofere Romaniei garantia ca lucrurile vor intra in normal si ca vom avea stabilitate in perioada urmatoare.
Am venit astazi in Parlament pentru a va cere votul de incredere. Prin programul de guvernare propus, aratam ca punem pe primul loc interesele romanilor si ne angajam sa garantam reusita pe mai multe directii de actiune.
Prima se refera la investitii, cele fara de care Romania nu se poate redresa si nu poate atinge obiectivele pe care ni le dorim cu totii. Scopul nostru comun consta in modernizarea Romaniei si tocmai de aceea vom aloca 7% din PIB investitiilor, bani care vor merge preponderent catre proiectele din infrastructura, dar si catre unitatile administrative, pentru a reusi sa reducem decalajul dintre localitati, precum si decalajul dintre urban si rural. Unul dintre programele de investitii dedicate localitatilor din Romania, esential pentru dezvoltarea tarii este Programul Anghel Saligny. Nu putem vorbi despre un stat dezvoltat si modern daca in continuare vom avea localitati fara drumuri, apa, canal sau gaze.
Cea de-a doua directie de actiune a Guvernului este legata de conectarea prin infrastructura a regiunilor istorice, prin continuarea investitiilor in constructia de autostrazi, cai ferate si mijloace de transport intermodal pana in 2024, precum si de echilibrarea geografica a infrastructurii, intarirea pozitiei economice si strategice a portului Constanta. Acestea sunt doar o parte din tintele principale ce se regasesc in programul de guvernare.
A treia directie pe care o avem in vedere se refera la dezvoltarea echilibrata si coeziva a Romaniei. Nicio regiune nu trebuie sa ramana in urma din punct de vedere al dezvoltarii infrastructurii de transport. Acesta este un angajament pe care ni-l asumam in fata dumneavoastra si a romanilor si reprezinta prioritatea Programului de Guvernare 2021 – 2024. Aceasta directie reprezinta un amplificator atat pentru cresterea nivelului de trai si a veniturilor oamenilor, cat si pentru stimularea investitiilor.
Urmatoarea directie are in centrul sau Planul National de Redresare si Rezilienta. PNRR reprezinta axul principal in indeplinirea obiectivelor noastre. Folosirea acestor bani europeni este strans legata de respectarea unui calendar bine stabilit si de realizarea reformelor asumate in vederea imbunatatirii capacitatii institutionale, guvernantei corporative, digitalizarii transporturilor si cresterii sigurantei in domeniu, precum si atingerii tintelor europene de decarbonizare a transportului si de protectie a mediului cu atentie sporita asupra schimbarilor climatice.
Procesul de modernizare a Romaniei necesita, de asemenea, masuri concrete si urgente pentru digitalizarea serviciilor publice, in incercarea de a le aduce mai aproape de cetateni si de a creste gradul de folosire a noilor tehnologii in tara noastra. Digitalizarea este un instrument important in fundamentarea deciziilor pe baza unor date corecte si in redactarea unor politici publice bazate pe ipoteze testate. Consumatorul se afla astazi preponderent in mediul virtual, digitalizarea transformand sectoarele economice, in timp ce platformele online vor continua sa creeze noi piete si modele de afaceri. Aceasta perioada de criza a dovedit cat de importanta este tehnologia si cum a ajutat ea la supravietuirea, redresarea si rezilienta diferitelor industrii afectate de pandemie.
In ceea ce priveste sanatatea, vom dezvolta un program echitabil privind accesul neingradit si neintrerupt la serviciile medicale. Vom asigura rezilienta sistemului de sanatate si vom accelera si incuraja vaccinarea anti-COVID 19, pentru a reduce presiunea de pe spitalele publice. Rezilienta sistemului de sanatate este un obiectiv prioritar al Guvernului, pentru care se vor face investitii in 46 de spitale si sectii prin intermediul Planului National de Redresare si Rezilienta.
Cetateanul este si va fi in mijlocul actului de guvernare, fiind beneficiarul acestuia. Siguranta cetateanului este prioritara si, asa cum am mai precizat, nu ne putem permite luxul animozitatilor politice care pot cauza noi crize, mai ales atunci cand o criza vine cu costul vietii cetatenilor Romaniei, al nivelului lor de trai si al bunastarii lor. Vom implementa masuri pentru protejarea persoanelor aflate in nevoie, prin forme de sprijin decente, inclusiv a persoanelor cu dizabilitati, prin majorarea pensiilor, pentru garantarea unei echitati in acest sens, pentru asigurarea unui trai decent persoanelor varstnice si pentru corectarea puterii de cumparare.
O atentie sporita trebuie acordata institutiei familiei si sprijinirii acesteia. Ma gandesc in primul rand la familiile cu copii mici, care se confrunta cu mari presiuni financiare. Vrem sa incurajam cresterea demografica si sa oferim o sansa reala tuturor romanilor aflati la inceput de drum.
Obiectivul nostru este ca prin masurile pe care le vom implementa sa asiguram dezvoltarea si prosperitatea tarii noastre. Avem milioane de cetateni romani in afara tarii, oameni fata de care avem datoria sa le acordam atentie si sprijin. Fata de romanii din diaspora, ne angajam sa mentinem un dialog deschis si transparent, sa ne ingrijim de respectarea drepturilor acestora si sa implementam programe de investitii cu implicarea tuturor.
Doamnelor si domnilor,
Vom cauta in continuare cele mai bune solutii pentru criza generata de preturile exagerate la energie. Am dovedit pana acum ca, desi cu puteri limitate, am reusit sa gasim, in ultimele saptamani, solutii la criza preturilor din energie. A fost o colaborare Parlament - Guvern care a pus pe primul loc interesele romanilor. Imi doresc ca aceeasi colaborare eficienta intre cele doua institutii ale statului sa aiba loc si in continuare. Stiu ca pentru multi romani exista temerea legata de cum vor trece iarna, cum vor putea sa-si plateasca facturile. Primii pasi i-am facut deja, prin adoptarea legii consumatorului vulnerabil, prin compensarea facturilor si plafonarea preturilor. Alaturi de colegii din Guvern, vom cauta in continuare cele mai bune solutii pentru romani, pentru ca obiectivul nostru este sa trecem iarna bine cu totii.
Doamnelor si domnilor parlamentari,
Un stat puternic este un stat care sprijina mediul de afaceri si este un partener corect, predictibil si prietenos al acestuia. Vom pastra cota unica de impozitare si suntem impotriva cresterii taxelor si impozitelor.
Rolul nostru este acela de a incuraja dezvoltarea antreprenoriatului, iar acest obiectiv nu poate fi indeplinit prin cresterea presiunii asupra operatorilor economici deja afectati major de impactul negativ al pandemiei asupra afacerilor lor. Un mediu de afaceri prosper este unul care asigura locuri de munca.
Vom incuraja prin masuri concrete capitalul autohton si vom lucra pentru crearea unei identitati de brand pentru Romania, care va contribui la creionarea unei imagini pozitive a tarii noastre in raport cu potentialii parteneri. Turismul trebuie sa joace un rol activ in crearea imaginii Romaniei, ca parte integranta a procesului de crestere a atractivitatii tarii noastre, prin punerea mai eficienta in valoare a patrimoniului natural, cultural si uman prin accentuarea valorilor, talentelor, traditiilor si obiceiurilor romanesti.
Vom implementa un parteneriat functional, care sa contribuie la asigurarea bunei colaborari intre mediul privat si cel public. Cooperarea este o piatra de temelie pentru dezvoltare, iar cooptarea tuturor partilor interesate intr-un parteneriat onest va asigura implicarea acestora in implementarea unei viziuni si atingerea unor obiective comune, precum sustenabilitatea si competitivitatea mediului economic din Romania.
In scopul indeplinirii tuturor obiectivelor pe care ni le propunem, este necesara reformarea statului prin revizuirea Constitutiei Romaniei, reformarea administratiei publice prin descentralizare si reducerea birocratiei, prin modernizarea marilor sisteme publice, in special in ceea ce priveste pensiile si salarizarea, astfel incat sa asiguram servicii publice de calitate si la preturi rezonabile. Astfel, ne propunem o guvernare participativa si, alaturi de institutiile cele mai importante ale statului, Presedintia Romaniei, Parlament, ne vom angaja intr-un parteneriat onest, transparent si de lunga durata cu societatea civila, cu Biserica, patronatele, sindicatele si cu alte structuri asociative.
Ne vom ingriji sa finalizam procesul de retrocedare a proprietatii private.
Stimati colegi parlamentari,
Un domeniu cheie ce reprezinta o prioritate pentru Guvern si pentru mine personal, este cel al educatiei. Invatamantul a avut de suferit extrem de mult in ultimul an. De aceea, vom lua toate masurile care se impun pentru ca elevii sa nu mai aiba de suferit din cauza pandemiei.
In programul de guvernare, punctul de plecare pentru constructia in educatie pentru perioada 2021 - 2024 este operationalizarea si implementarea Proiectului Romania Educata, acest deziderat fiind inclus in Strategia Nationala de Aparare a Tarii, adoptata de Parlamentul Romaniei, si asumat de Guvernul Romaniei.
In fata problemelor generate de pandemie, Guvernul Romaniei va pune un accent deosebit pe pregatirea sistemului de invatamant pe urmatoarele cinci paliere: conectivitate generalizata, echipamente electronice adecvate nivelului de invatamant pentru toti beneficiarii sistemului de educatie, continut digital pentru toate disciplinele si toate nivelurile, formarea tuturor cadrelor didactice pentru pedagogie digitala si platforme de evaluare dedicate si securizate. Este, insa, deosebit de important sa asiguram accesul la educatie pe tot teritoriul Romaniei si sa sprijinim mediile acut defavorizate.
Pentru prosperitatea Statului Roman, deosebit de importante sunt integrarea sociala a tinerilor si sprijinirea acestora prin accesul la studii, astfel incat sa isi asigure pregatirea necesara pentru un loc de munca.
O contributie importanta in scaderea somajului in randul populatiei tinere o va avea sistemul de invatamant dual. Experienta profesionala este foarte apreciata de companii, iar lipsa unei astfel de experiente este un obstacol major pentru cei care cauta sa se angajeze pentru prima oara. Majoritatea tinerilor se confrunta cu dificultati in gasirea primului loc de munca, iar practica din sistemul de invatamant dual se poate dovedi atractiva pentru angajatori.
Cand ne referim la tineri, nu trebuie sa uitam importanta culturii. Cultura este un factor integrator al traditiilor, al patrimoniului, al diversitatii, al creatiilor artistice şi al noilor platforme de comunicare și trebuie tratată corespunzator pentru a se crea si consolida institutii pe masura beneficiilor pe care doar acest liant al societatii le poate oferi. Pentru protejarea și transmiterea ei catre generatiile viitoare, patrimoniul cultural trebuie privit prin prisma specificului fiecarui tip de patrimoniu. Trebuie abordat simultan și complementar din punctul de vedere al celor două mari specificitati ale sale: patrimoniul material și patrimoniul imaterial.
Totodata, daca vorbim despre tineri, despre educatia acestora, este bine sa discutam si despre zona de sport. Pana la urma, sportul are un rol esential in formarea unui stil de viata sanatos. Sportivii de performanta sunt adevarati ambasadori ai tarii noastre peste hotare. Ne mandrim cu ei peste tot in lume. Din pacate, mult prea putina atentie s-a acordat infrastructurii sportive si cresterii tinerilor sportivi talentati. De aceea, un obiectiv al Guvernului va fi asigurarea infrastructurii sportive, elaborarea de reglementari care sa faciliteze voluntariatul cetatenilor, respectiv finantarea echilibrata si transparenta a activitatii sportive, concomitent cu crearea de legaturi cu mediul privat, care vor duce la o dezvoltare accelerata si sustenabila atat a sportului amator, cat si a celui profesionist. Este necesara o schimbare a modelului de implicare a autoritatilor publice in sport, care sa conduca la reorganizarea acestui domeniu si finantarea transparenta si predictibila de la bugetele publice.
Doamnelor si domnilor parlamentari,
In virtutea aceleiasi bune colaborari intre institutiile statului, este necesar sa asiguram respectarea statului de drept si independenta justitiei, avand in vedere mai ales prioritatile care decurg din obligatiile Romaniei ca stat membru al Uniunii Europene. Justitia reprezinta acea putere a statului chemata sa realizeze un serviciu public eficient, accesibil, impartial si independent. Un sistem de justitie modern, eficient, accesibil si de calitate, adaptat nevoilor cetatenilor si mediului privat, reprezinta o importanta premisa pentru dezvoltarea si stabilitatea economica si sociala a tarii.
In aceeasi ordine de idei, ne propunem ca politica externa a Romaniei sa fie una coerenta, predictibila si bazata pe trei piloni fundamentali: consolidarea rolului Romaniei in cadrul Uniunii Europene, intarirea profilului in NATO si consolidarea parteneriatului strategic cu SUA.
Pe dimensiunea de ordine si siguranta publica, Guvernul are drept obiectiv principal intarirea capacitatii de a actiona in interesul cetatenilor si comunitatilor, astfel incat sa devina un furnizor de incredere in institutiile statului.
In plan intern, este important ca eforturile sa se concentreze pe cresterea gradului de siguranta si protectie a cetateanului, pe continuarea reformelor institutionale si pe rezolvarea unor probleme structurale care au vulnerabilizat sistemul si l-au expus unor riscuri semnificative. Totodata, transformarea digitala a serviciilor publice oferite cetatenilor de catre structurile MAI reprezinta un element cheie de modernizare si transformare institutionala.
In plan international, aderarea Romaniei la Spatiul Schengen reprezinta un obiectiv strategic cu implicatii puternice asupra intregii arhitecturi de securitate a UE.
De asemenea, in cadrul NATO, se va urmari consolidarea profilului de pilon de securitate regional. Rezultatul urmarit vizeaza cresterea credibilitatii strategice a Romaniei, avand ca fundament predictibilitatea, continuitatea si angajamentul pe linia obiectivelor asumate la nivel aliat privind: asigurarea parametrilor stabiliti la nivel aliat pentru finantarea apararii, dezvoltarea capacitatii de aparare nationala si a nivelului de reactie, participarea la initiative si proiecte aliate vizand dezvoltarea de capabilitati aliate comune; participarea la misiuni si operatii NATO.
In acelasi timp, in plan extern, tara noastra va continua sa sustina activ eforturile de integrare in Uniunea Europeana a Republicii Moldova si programul de reforme pro-democratice, in baza Parteneriatului Strategic pentru Integrare Europeana a Republicii Moldova. Sprijinul nostru este fundamentat pe comunitatea de limba, istorie si cultura, precum si viziunea spatiului comun din perspectiva integrarii europene.
Doamnelor si domnilor parlamentari,
De astazi, ne dorim sa punem toti umarul si sa construim o Romanie mai puternica si prospera, aducandu-i pe romani impreuna in jurul unui obiectiv comun: combaterea si atenuarea efectelor crizei actuale, dar mai ales sustinerea dezvoltarii si evolutiei Romaniei.
Sarcina Guvernului este sa mobilizeze acel spirit extraordinar al romanilor, sa ofere oportunitatile necesare dezvoltarii unei natiuni puternice si sa puna in valoare intregul potential al poporului nostru. Pentru toate acestea, avem nevoie de sprijinul dumneavoastra si al tuturor romanilor! Si pentru ca nu peste putin timp urmeaza sa sarbatorim Ziua Nationala a Romaniei, dati-mi voie sa urez: La multi ani tuturor romanilor!, La multi ani, Romania!. Va multumesc!
Domnule prim-ministru,
Distinsi membri ai Cabinetului, distinsi membri ai mediului de afaceri,
Execelentele voastre,
Doamnelor si domnilor,

Sunt foarte bucuros ca pentru prima data se infrange acea temere de a lua o decizie si a lua initiativa pentru a crea ceva nou in tara noastra.
Exista o serie intreaga de Think-tank-uri, de grupuri de gandire pe domenii diferite, pe domeniul politic, diplomatic, militar, economic, dar lipsea acest Think-tank The Tax Institute.
Este si un moment foarte bun tinand cont de toata dezbaterea care are loc astazi in tara noastra pe domeniul fiscalitatii si suntem nevoiti, in calitate de lideri politici, sa avem acest dialog si sa tinem cont de tot ceea  ce ne ofera, pe baza analizelor, pe baza de cifre, domnule guvernator, cum bine ati spus, acest model de organizatii, pentru a putea sa luam o decizie politica, una hotarata, care sa rezolve o problema punctuala, intr-un ecart de timp limitat, redus dar in acelasi timp sa tinem cont de consecintele, de efectele unor astfel de decizii pentru a putea sa gestionam cat mai bine acest domeniu fiscal-bugetar.
La fel ca dumneavoastra, am avut intalniri la nivel politic cu premierul de mai multe ori pe saptamana, chiar si pe zi, cu mediul de afaceri, cu grupurile de lucru de la nivelul partidelor, cu specialistii, astfel incat sa identificam cea mai buna solutie si sa facem in asa fel incat sa putem sa asiguram acea incredere si sa consolidam acea incredere de care ne-am bucurat in ultimii ani, pentru a putea sa crestem apetitul pentru investitii in Romania si sa avem cat mai multe investitii straine, dar in acelasi timp sa nu uitam de capitalul romanesc, de mediul de afaceri din Romania, pe care trebuie sa-l sprijinim cu toata forta noastra pentru a se consolida, pentru a dobandi cat mai mult capital astfel incat sa poata sa devina competitiv nu doar pe plan national ci si pe plan international.
Ca atare, sunt convins ca impartasiti aceeasi stare de nemultumire fata modul in care s-au derulat toate aceste discutii si dezbateri, odata cu aparitia acestei probleme in spatiul public si sunt convins ca atunci cand domnul guvernator si-a luat care reper de timp saptamana viitoare sa se inchida aceasta problema care framanta pe toata lumea, nu doar mediul de afaceri, si cetatenii care nu sunt angajati in domeniul de business, dar depind de domeniul de business. Si odata cu aceasta decizie sa putem sa continuam angajamentele pe care noi le avem intr-un context foarte bine subliniat si cunoscut de noi toti, care nu are cum sa tina cont doar de ceea ce se intampla doar in tara noastra, ci trebuie sa vada contextul regional, contextul global, toate aceste probleme care ne afecteaza vrand nevrand pe toti, ca sa nu mai mentionam razboiul din Ucraina, razboiul de la granita noastra si consecintele acestuia asupra intregii noastre activitati de zi cu zi si in mod special asupra mediului economic.
Cu toate acestea, s-a reusit o gestionare a situatiei astfel incat sa asiguram stabilitatea politica atat de necesara si atat de apreciata si de catre cetateni si de catre Uniunea Europeana si de catre partenerii nostri strategici si, desigur, sa asiguram stabilitatea si predictibilitatea pentru mediul de afaceri.
Stiu ca veti zice: domnul, cand vorbesti despre predictibilitate trebuie sa te gandesti ca intr-o perioada scurta de timp veniti cu noi masuri. Sunt masuri care, asa cum ne-am angajat, in discutiile cu mediul de afaceri, vor avea efect pe o perioada de timp limitata pentru ca suntem obligati prin tot ceea ce facem, asa cum spuneam, sa ne achitam de angajamentele asumate. Vorbim de angajamente asumate prin PNRR, vorbim de angajamentele asumate pentru indeplinirea standardelor cuprinse in foaia noastra de parcurs pentru aderarea la  OCDE.
Iata, toate aceste chestiuni sunt pe masa noastra, a tuturor, al Guvernului in calitate de administrator al tarii, pe masa decidentilor politici, astfel incat sa putem sa avem odata, si sa ne asumam cu toate consecintele politice.
In viata, cateodata, trebuie sa-ti asumi aceste riscuri, sa identifici consecintele. Daca poti sa le gestionezi este absolut ideal, daca nu, trebuie cel putin sa avem constiinta impacata ca am facut tot ce a depins de noi pentru a putea sa gasim cea mai buna solutie.
Eu sunt convins ca de la dumneavoastra vom gasi acele solutii prin care sa putem sa incurajam , asa cum spuneam, investitiile, sa sprijinim mediul de afaceri, sa gasim acea solutie prin care sa nu impovaram mediul de afaceri, sa nu blocam investitiile.
Discutam cu un specialist in domeniu si spunea, domnule, luati ce masuri credeti ca se cuvin dar ganditi-va ca totusi, asa cum arata lucrurile in momentul de fata, este totusi o masinarie care functioneaza, economia nu s-a gripat, daca totusi am folosit termenul de masina, motorul nu s-a gripat. In continuare exista potential si oportunitati pentru dezvoltarea economica. Ne aflam intr-un moment in care ne-am angajat cu totii ca trebuie sa avem un proiect pe termen mediu si lung.
Este o decizie la nivel politic pentru o astfel de abordare, ramane ca dialogul, comunicarea cu mediul de afaceri, atat cel national cat si cel international, pentru ca trebuie sa vorbim si de companiile straine si rolurile pe acre aceste le joaca in economia romaneasca si nevoia de transfer de tehnologie si de know how in economia noastra, cred ca trebuie sa fie pe agenda de prioritati a Executivului si a liderilor politici.
Eu imi exprim speranta ca tot ceea ce veti dezbate si veti concluziona sa se constituie in elemente de dialog cat se poate de onest pentru solutii, solutii care sa fie indreptate si sa poata fi aplicate in beneficiul tuturor, nu numai intr-un domeniu anume, nu numai pentru un sector anume.
 Sunt o serie intreaga de disparitati pe care trebuie sa le eliminam si sa le depasim. Sunt o serie intreaga de domenii unde am facut performanta si putem sa facem performanta. Sunt unele unde am ramas cu mult in urma mediei europene si trebuie sa recuperam. Iata, sunt o serie intreaga de provocari pe care, dumneavoastra, noi toti, le avem pe masa.
Multumindu-va pentru initiativa, pentru faptul ca v-ati asumat aceasta responsabilitate de infiintare a unui think-tank nou in Romania, imi exprim inca o data speranta ca vom avea o colaborare foarte buna.
Va multumesc, domnule guvernator pentru gazduire si sper sa mai participam la astfel de activitati!

Va multumesc!
Va doresc succes si o zi buna!
Domnule presedinte al Camerei Deputatilor,
Inaltpreasfintiile Voastre,
Doamnelor si domnilor parlamentari si membri ai Cabinetului,
Distinse autoritati locale,
Dragi militari,
Doamnelor si domnilor,
Dragi ieseni,

Ma bucur sa revin la Iasi, intr-o zi cu o semnificatie speciala pentru Romania. Astazi sarbatorim impreuna Ziua Unirii Principatelor Romane - actul fondator prin care natiunea romana a pus bazele modernizarii si  emanciparii statului si a inceput opera neobosita a unificarii poporului nostru.

Radacinile Romaniei europene se regasesc in Unirea Principatelor Romane, act vizionar realizat prin unitatea de vointa in jurul valorilor si obiectivelor comune.

Unirea Moldovei cu Tara Romaneasca nu ar fi fost posibila fara actiunile curajoase ale pasoptistilor, fara munca neobosita a elitei intelectuale din cele doua principate, fara demersurile neintrerupte ale diplomatiei romanesti pe langa Cancelariile Marilor Puteri si, mai ales, fara sustinerea populara a romanilor. Asadar, actul de acum 164 de ani a fost opera de vointa si de curaj a intregului popor si a elitei sale politice.

Lectia istorica ramasa peste timp este ca prin vointa, unitate, curaj si sustinerea cetatenilor nostri putem reusi cele mai ambitioase obiective. Realizarile recente confirma acest lucru. Aderarea Romaniei la NATO, obtinerea statutului de membru al Uniunii Europene sunt exemple graitoare.

Doamnelor si domnilor,

Romania este astazi in fata unei etape importante pentru viitorul nostru. Miza comuna este strans legata de dezvoltarea in ritm accelerat si consolidarea locului in randul statelor dezvoltate ale Europei si ale intregii lumi.

Iar acest proces trebuie sa mearga mana in mana cu reducerea decalajelor din societate, care, in mod concret inseamna capacitatea de a oferi o viata mai buna fiecarui roman, fara a lasa pe cineva in spatele liniilor de dezvoltare. De a reduce, cat mai rapid cu putinta, decalajele intre sate si orase, intre regiunile Romaniei.

Guvernul pe care il  conduc a reusit progrese semnificative. Pentru ca suntem la Iasi, as dori sa  ma refer la Autostrada Moldovei, A7, un obiectiv asteptat multi ani de cetateni si care, in sfarsit, are perspective certe de realizare. Finantarea este asigurata prin Planul National de Redresare si  Rezilienta, majoritatea tronsoanelor sunt deja contractate, iar antreprenorii au inceput  lucrul. Modul in care reusim sa avansam  acest proiect in perioada scurta in care l-am repus intre prioritati este inca un exemplu ca impreuna  putem pune lucrurile in  miscare, uniti de dorinta pentru mai bine. A8, Autostrada Unirii, Targu-Mures-Iasi-Ungheni va consolida, prin finantarea europeana de care beneficiaza Romania, oportunitatile de dezvoltare ale Moldovei.

Aceeasi mobilizare trebuie sa se regaseasca in toate actiunile indreptate spre cresterea calitatii  vietii  cetatenilor nostri, spre dezvoltarea comunitatilor si a tarii.

In  Romania  europeana  toti  cetatenii  trebuie sa aiba  sanse  egale, sa se simta  in  siguranta  si  sa  aiba speranta unui viitor mai bun si mai prosper.

Garantiile de securitate oferite de NATO si de parteneriatul nostru strategic cu Statele Unite ale Americii, fondurile europene, inclusiv cele pe care le putem accesa prin PNRR, nivelul investitiilor de la bugetul de stat si mai ales existenta unei unitati de actiune politica la nivel intern si extern sunt atuurile dezvoltarii noastre.

Doamnelor si domnilor,

Drumul nostru catre prosperitate este vegheat de valorile si libertatile democratice, respectand, in egala masura, radacinile mostenite de la inaintasi.

Asemenea tuturor democratiilor europene, sub impactul crizelor multiple generate de razboi, si in Romania miscari politice extremiste incearca sa ne influenteze societatea. Le recunoastem cu usurinta, pentru ca in discursurile promovate de liderii lor se promoveaza ura in locul bunei intelegeri, frica in locul actiunii, dezinformarea in locul adevarului, condamnarea in locul justitiei prin lege.
Societatile democratice au insa propriile mecanisme de respingere bazate pe radacinile adanci si  lectiile oferite de istorie. In plus, in cazul Romaniei, echilibrul si intelepciunea sociala, sustinerea  puternica a valorilor europene si euroatlantice actioneaza ca un veritabil catalizator in jurul libertatilor democratice.

Va multumesc si am incredere ca impreuna vom mentine Romania acolo unde ii este locul de secole – in marea familie a democratiilor europene si occidentale!

La multi ani, Romania!
La multi ani, romani!
La multi ani, ieseni!
Dragi camarazi in rezerva, camarazi din armata Poloniei, dragi elevi, ma bucur mult ca sunt astazi din nou in mijlocul familiei Batalionului 26 Neagoe Basarab. O sa imi permit sa folosesc si sintagma atat de cunoscuta si in armata romana si nu numai, Scorpionii rosii, pentru ca este un simbol care este foarte usor de recunoscut si peste tot pe unde am fost in lume, cei cu care m-am intalnit si-au amintit ca au fost impreuna in teatrele de operatiuni, in cele 14 misiuni externe, pe cele 3 continente
Am venit sa retraiesc emotia cand veneam aci pe alee si ne vedeam cu Statul Major, sa retraiesc emotia cand veneam in fiecare dimineata in fata batalionului si o perioada buna de timp, cand ploua, ca doar nu era tot platoul asfaltat, ne chinuiam sa desfasuram ceremonia de dimineata cu intonarea imnului si ridicarea drapelului. Am venit sa imi aduc aminte de ceea ce s-a petrecut cand Batalionul a fost nominalizat ca parte componenta a rezervei strategice pentru SFOR si KFOR si care erau eforturile la nivelul Statului Major
Armata romana, o perioada buna de timp nu a beneficiat de finantarea necesara pentru a putea sa aiba un ritm coerent de dotare si echipare
Incepand cu 2015, mai bine zis cu 2017, am inceput sa resimtim efectele unei bugetari care sa ne permita sa vorbim despre tehnica, despre echipamente noi, despre un alt fel de a gandi, de a planifica tot ceea ce tine de evolutia Armatei Romane. Nu intamplator, astazi, avem doua echipamente de tehnica militara care reprezinta una ditnre ultimele achizitii in sensul modernizarii, dotarii cu echipamente care sa fie ineroperabile cu celelalte armate ale NATO

Imi place sa inot. Apa este pentru mine o racorire. Cand intru in apa ma racoresc. Cand simt bataia apei, pentru mine este o racorire.
