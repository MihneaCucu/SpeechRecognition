Ma bucur sa fim astazi din nou impreuna! Va multumesc tuturor ca sunteti aici! Ma uit in sala si vad o multime de colegi, de prieteni, de fapt. Pe toti ne leaga un lucru: dorinta de a face romanilor viata mai buna! Iar romanii ne-au raspuns… PSD a castigat alegerile locale si europarlamentare! Sa fim mandri de asta! Suntem invingatori! Asta este forta PSD!
Vreau sa ii salut pe toti primarii si presedintii de consilii judetene care au castigat… I-am vazut cu totii mai devreme pe ecrane. Bravo! Meritati aceasta victorie! Bravo! Bravo tuturor!
Stimati colegi, astazi ne bucuram si facem planuri de viitor, dar nu trebuie sa uitam niciodata de unde am plecat. Acum 4 ani, cand m-ati ales presedinte, partidul nostru traversa cele mai grele momente. Pierdusem alegerile, o mare parte din lideri… Ne pierdusem si increderea in noi!
Acela a fost momentul de cotitura. Nu aveam multe variante. Una era de neconceput: sa ne dam batuti ca alte partide. Cealalta era sa luptam! Am ales calea grea a luptei! Impreuna am reusit sa recastigam increderea oamenilor! Impreuna am luat un partid lipsit de speranta, l-am reformat si l-am dus la guvernare. Acesta este adevarul si trebuie sa fim mandri de asta!
Trebuie sa continuam… Romania se schimba, iar PSD trebuie sa se schimbe odata cu Romania. De aceea, dragi lideri de filiale, la alegerile parlamentare din toamna trebuie sa avem 30% candidati femei pe locuri eligibile. PSD trebuie sa fie primul partid din Romania si in ceea ce priveste reforma propriului partid.
Stimati colegi, PSD a traversat cu bine acel moment dificil. Suntem cu totii camarazi. Si – cel mai important – ne-am facut datoria in fata romanilor! Astazi, PSD este pregatit sa faca un nou pas inainte! Sa isi asume un nou proiect politic pentru Romania. Si sa le propuna romanilor un nou model de presedinte!
Am schimbat din temelii acest partid. Ne-am regasit calea pro-europeana. Am recastigat respectul liderilor europeni. Am refacut legatura cu societatea civila. Am redevenit parteneri de dialog cu sindicatele si mediul de afaceri. Vreau sa le multumesc tuturor partenerilor sociali care sunt astazi alaturi de noi!
Am facut aceste lucruri pentru ca respectul si increderea oamenilor sunt esentiale. De aceea, astazi ne asumam, ca toate natiunile puternice, un proiect prezidential de reinnoire nationala!
Dragi prieteni, m-am consultat cu fiecare dintre dumneavoastra. M-am consultat cu oamenii obisnuiti. M-am sfatuit cu familia. Dar si cu parintele meu duhovnic. Este momentul sa fac un pas in fata si sa spun cu toata increderea: DA – voi candida la presedintia Romaniei! DA – dupa 20 de ani – Romania merita un presedinte pentru toti!
Doamnelor si domnilor, la fel ca multi dintre voi, si eu am un copil. De fapt, am doi, pentru ca Filip s-a casatorit recent. Ii iubesc pe amandoi si sunt foarte mandru de ei. Anul acesta termina facultatea. Cu ajutorul lui Dumnezeu, sper sa devin un bunic fericit! Nici fiul meu, nici majoritatea tinerilor de varsta lui, care voteaza anul acesta, NU au cunoscut un alt model de presedinte.
Avem generatii intregi care fac astazi pasul spre maturitate dupa ce si-au trait copilaria si adolescenta intre un presedinte turnator si un presedinte absent. Deci sa nu ne mai miram atunci cand vedem ca multi tineri aleg populismul si extremismul. In loc sa ii blamam superior, mai bine le dam o alternativa corecta.
Trebuie sa le spunem ca in ultimii 20 de ani dispretul, sfidarea si nepasarea fata de oameni au fost accidente ale istoriei! Trebuie sa le spunem ca institutia prezidentiala nu este nici un malaxor de tocat vieti si nici o agentie de turism personala! Trebuie sa le spunem ca democratia nu se conjuga niciodata cu verbul a uri.
Ura este barosul celor care vor sa darame, nu sa construiasca. A celor care vor sa dezbine, nu sa uneasca. Eu am crescut fericit intr-o comunitate in care ura nu exista. Si asta vreau sa fie Romania noastra! Ura indusa in societate timp de 20 de ani trebuie sa dispara! Tinerii trebuie sa vada ca merita sa lupti pentru ceva, nu impotriva cuiva.
Dragi colegi, avem nevoie de un presedinte care sa faca politica de stat, nu politica unui partid. Trebuie sa depasim epoca in care toti munceau ca sa ii fie bine unui singur om. Iar paltonul prezidential nu mai trebuie aruncat pe spinarea oamenilor. Imi doresc ca, dupa 20 de ani, sa avem un presedinte care sa munceasca alaturi de oameni pentru bunastarea lor, pentru a reda speranta si increderea oamenilor in binele comun.
Doamnelor si domnilor, timp de 20 de ani presedintele a devenit, dintr-un simbol al sperantei, doar o sursa de frustrare in societate. Vi s-a promis mai intai ca o sa traiti bine

. Apoi vi s-au taiat salariile si pensiile. Dupa 10 ani vi s-a promis o Romanie educata. Si ati primit un sistem de educatie esuat, in care copiii sunt mai expusi la droguri decat la carte.
Adevarul este ca onestitatea fata de cetateni a lipsit de la tribuna prezidentiala in ultimii 20 de ani. Am avut presedinti carora nu le-a pasat deloc de oameni. Este destul! Trebuie sa le oferim romanilor o alternativa corecta! Dupa 20 de ani, Romania are nevoie de un presedinte echilibrat! Un presedinte trebuie sa stea drept si sa isi duca tara cu demnitate in directia corecta!
In aceeasi masura, Romania are nevoie de un presedinte care sa accepte ca, intr-un stat normal, puterea trebuie impartita! Nu acaparata de un singur om! Dupa 20 de ani, Romania are nevoie de un presedinte care sa arate respect pentru functia publica. Un presedinte pentru care Constitutia nu este o carte oarecare, ci legea fundamentala care ii ghideaza orice actiune.
Dupa 20 de ani, Romania are nevoie de un presedinte care sa uneasca toate fortele politice si energiile din societate in jurul unui mare proiect de tara. Dupa 20 de ani, Romania are nevoie de un presedinte cu suflet, caruia sa ii pese cu adevarat de toti romanii.
Romania nu trebuie sa mai aiba un presedinte care ii imparte pe romani in buni si rai. Intre cei de aici si cei de peste hotare. Intre cei de stanga si cei de dreapta. Intre tineri si pensionari. Intre public si privat. Intre saraci si bogati. Toti merita sa fie reprezentati si respectati! De la muncitori la soferi si profesori. De la medici la politisti si militari. De la fermieri la antreprenori si ingineri. De la influenceri la pensionari. De la IT-isti la contabili si artisti.
Toti sunt importanti. Pentru ca toti impreuna ducem Romania inainte! Avem nevoie de un parteneriat real cu oamenii, bazat pe incredere si pe valori. A venit timpul sa avem un presedinte pentru toti!
Dragi romani, familia, munca si credinta au fost calauzele mele in viata. M-am nascut intr-o familie obisnuita din Buzau. Tata m-a invatat ce inseamna munca, respectul si iubirea fata de tara. Dar si cat de important este sa te lupti pentru lucrurile in care crezi, pentru ideile tale. Sa ai curajul sa iei decizii si sa fii responsabil.
Tin minte si acum, aveam vreo 9 ani, cand mi-a spus ca trebuie sa fii intotdeauna corect… fata de tine si fata de cei din jur. De la mama am invatat ce inseamna echilibrul si cumpatarea. Tot dansei ii datorez cei 7 ani de acasa. Sa nu minti, sa ii respecti pe ceilalti, sa fii echilibrat si sa nu aluneci dintr-o extrema in alta. Extremele nu sunt bune!
Din pacate, i-am pierdut pe amandoi. I-am iubit enorm si ii voi purta in suflet mereu. Si acum, cand sunt in fata unor decizii importante, ma gandesc la ce ar spune tata. Si acum, cand ma simt coplesit de responsabilitati, ma gandesc la imbratisarea mamei. Va spun voua, celor care mai aveti norocul de a va imbratisa parintii: bucurati-va de prezenta lor, dedicati-le timp si aratati-le ca-i iubiti.
Noi suntem aici pentru ca ei ne-au oferit timp si afectiune, iar aceasta tara trebuie sa isi regaseasca respectul intre generatii. Pentru mine, libertatea este una dintre valorile fundamentale. Sustin cu toata taria libertatea de expresie, economica, religioasa si sexuala. Dar nu cred deloc in libertatea de a distruge fibra acestei natiuni.
Sa contesti toate valorile nu este o forma de manifestare a libertatii. Cei care batjocoresc familia sunt cei care traiesc fara capatai!
Stimati colegi, tot ce am facut in viata am realizat prin munca si buna intelegere cu cei din jurul meu. Stiu ca nu sunt perfect. Dar am o calitate importanta: sunt un om normal. Nu vreau sa par altfel decat sunt si nu am promis mai mult decat stiu ca pot face. Iar atunci cand am gresit, mi-am asumat asta si am spus imi pare rau. Si am incercat sa repar.
Muncesc in fiecare zi – eu cu mine – sa evoluez ca om, sa progresez ca politician, sa cresc ca lider, astfel incat sa devin presedintele pe care romanii si-l doresc. Un presedinte pentru toti!
Doamnelor si domnilor, vin in fata dumneavoastra si a romanilor cu invitatia de a pasi impreuna pe drumul catre Cotroceni. Acest drum a inceput odata cu intrarea noastra la guvernare.
Observ si eu agitatia unora care au trecut de la prin noi insine, dar cu PSD la tot felul de amenintari ridicole la adresa noastra. Va rog sa ignorati acest circ. PSD a fost mereu responsabil. A fost adultul din camera.
Trebuie sa continuam sa ne comportam responsabil. Noi trebuie sa colectionam reusite pentru Romania si nu panouri electorale. PSD trebuie sa fie garantul stabilitatii pentru ca oamenii sa isi poata vedea linistiti de treburile lor zilnice.
Intotdeauna, in momentele grele, oamenii s-au uitat la PSD pentru stabilitate si echilibru. Am fost mereu cei care am gasit solutii pentru problemele create de alte partide.
Nu uitati – am intrat la guvernare in cel mai greu moment din ultimii 30 de ani. Cu o economie aflata pe marginea prapastiei. Cu o pandemie gestionata in bataie de joc. Cu o liberalizare haotica a preturilor la energie. Cu salarii si pensii inghetate. Cu o prabusire fara precedent a nivelului de trai!
Imi amintesc si acum ca, inainte sa luam decizia de a ne asuma guvernarea, m-am intalnit intr-una din deplasarile din tara cu o mama singura cu doi copii. Mi-a ramas viu in minte felul simplu si amar in care acea femeie si-a descris viata: Muncesc 14 ore pe zi. Dar traim de pe o zi pe alta. Nu pot sa ma gandesc la viitor atunci cand am de platit facturi, cand trebuie sa le iau copiilor mancare si sa-i trimit la scoala.
Parea un om infrant deja… Atunci cand lupti ca sa supravietuiesti, nu vezi decat ziua de maine. Asta nu inteleg si n-au inteles niciodata cei care beau si fumau in Guvern atunci cand oamenii traiau in izolare si panica.
Au inchis spitale. Au inchis scoli. Au inchis afaceri. Au inchis pana si biserici. Si – poate cel mai grav – au batjocorit batranii, bolnavii cronici si ne-au batjocorit mortii! Au furat toata demnitatea acestei natiuni! Am avut lideri fara suflet si fara Dumnezeu!
Haideti sa vedem cum a reusit PSD sa treaca peste toate aceste crize suprapuse!
Impreuna, cetateni, guvern si administratie locala, am reusit sa trecem peste acest moment foarte greu! Si va multumesc din suflet pentru asta!
Doamnelor si domnilor, este timpul sa privim spre viitor! Sa le oferim oamenilor increderea ca acel viitor va fi mai bun pentru toti. Romania viitorului inseamna in primul rand o tara puternica economic.
Prima directie strategica va fi industria. Reinnoirea Romaniei va incepe cu reindustrializarea tarii. Romania trebuie sa devina, in 10 ani, unul dintre principalele hub-uri tehnologice si industriale din Europa.
Aceasta trebuie sa fie planul nostru de tara: industrie – productie – export.
Primul obiectiv – readucerea la viata a marilor uzine de metalurgie, siderurgie si petrochimie cu ajutorul capitalului privat. Avem nevoie de otel romanesc, de alte materiale de constructie pentru a construi autostrazi si locuinte cu produse romanesti. Trebuie sa investim masiv in industria chimica. Importam ingrasaminte agricole de 3 miliarde de euro in fiecare an, in loc sa le producem in tara. Vreau un parteneriat real cu sectorul farmaceutic pentru a investi masiv in fabricile de medicamente. Vorbim de un program national de sprijin pentru marea industrie in valoare de 5 miliarde de lei. Nu trebuie sa ne indatoram pentru asta! Vom lua o parte din bani din vanzarea certificatelor de emisii cu efect de sera care revin Romaniei.
Al doilea obiectiv – o noua politica de stat dedicata marilor proiecte. Trebuie sa atragem investitii mari in domenii cheie pentru viitorul economiei. Vom acorda pachete de ajutor de stat si garantii pentru investitii greenfield de minimum 500 de milioane de lei. Ne propunem sa avem cel putin trei investitii de aceasta marime in fiecare an. Si doar firmele care isi indeplinesc tintele stabilite prin contract vor primi bonificatii fiscale.
Al treilea obiectiv – cresterea unor noi generatii de specialisti prin sistemul de invatamant tehnologic. Scoala romaneasca trebuie sa ne pregateasca tinerii nu pentru a obtine o diploma, ci pentru a-si gasi un loc de munca bine platit!
Si in sfarsit, al patrulea obiectiv – o noua mentalitate orientata catre inovare.
Avem nevoie sa investim masiv in energie curata. Asta inseamna facturi mai mici pentru oameni si mai multa competitivitate pentru marea industrie. Asta va insemna automat si o reducere a cheltuielilor statului.
Vom adopta programul Zero costuri cu utilitatile pentru spitale, scoli si gradinite. Toate aceste institutii isi vor asigura energia cu ajutorul panourilor fotovoltaice si solare, prin programe de stat.
Imi doresc sa investim in cercetare. Romania trebuie sa dezvolte fabrici de baterii electrice, la fel cum poate sa devina jucator important pe piata semiconductorilor.
A doua directie strategica va fi agricultura. Trebuie sa ne asiguram ca, indiferent de crizele care vor veni, Romania va avea mancare sanatoasa si la preturi accesibile pentru toti romanii. Vom continua sa dezvoltam fabricile de procesare romanesti si vom creste subventiile pentru fermierii nostri.
Dezvoltarea serviciilor este cea de-a treia directie strategica. Vom creste in continuare alocarile pentru toate programele de finantare a IMM-urilor. In paralel, firmele care fac export vor fi sustinute prin bonificatii fiscale.
Totodata, trebuie sa dezvoltam serviciile medicale si de educatie printr-un sistem avantajos de deduceri din impozitul pe salarii. Trebuie sa ne gandim serios si la turism. Avem o tara extraordinara, incepem sa avem autostrazi si sosele moderne. Trebuie sa folosim tot acest potential!
Acesta este triunghiul strategic al dezvoltarii Romaniei: industrie – agricultura – servicii. Aceasta este partea cruciala a planului nostru de crestere in urmatorii 10 ani.
Adaug o directie pe care deja am transformat-o in prioritate de dezvoltare – constructiile – prin absorbtia masiva din fonduri europene si dezvoltarea infrastructurii.
Vreau sa fiu clar: sustin neconditionat protejarea spatiilor verzi! Am sustinut centura verde a Bucurestiului si Via Transilvanica. Dar va reamintesc ca excesele si extremele sunt daunatoare. Nu putem sa protejam cladiri dezafectate sau terenuri virane. Acelea nu sunt centuri verzi, sunt centuri gri. Murdare, toxice si uneori aflate chiar in inima oraselor.
Trebuie sa schimbam legile in beneficiul oamenilor pentru a putea reconstrui aceste spatii. Pentru a face locuinte la preturi accesibile pentru tineri. Si pentru a creste noi comunitati. Putem avea si cladiri noi si parcuri multe; ele nu se exclud. Doar trebuie sa proiectam inteligent.
Acesta este planul meu economic pe scurt. Insa va spun ca nimic din toate acestea nu se poate realiza fara un parteneriat autentic intre stat si privat. Aceasta este partea esentiala a oricarui plan de crestere.
Avem nevoie de onestitate de ambele parti. Statul nu mai poate decide cresteri de taxe peste noapte, dar TOTI trebuie sa plateasca taxele care sunt in vigoare. Nu doar cei corecti, ci toti!!
Si mai este ceva – pentru ca investitorii sa aiba incredere sa vina sa dezvolte afaceri in Romania, trebuie sa aiba certitudinea ca banii lor sunt in siguranta.
Asta inseamna sa avem un stat de drept deplin functional, cu parghii si mecanisme eficiente de control intre puterile statului. Iar institutiile care aplica legea sa continue sa isi faca datoria.
Voi avea, ca si pana acum, toleranta zero pentru cazurile de coruptie si pentru incalcarea drepturilor omului!
Doamnelor si domnilor, ca sa ai o pozitie externa puternica si o armata moderna, trebuie sa ai o economie capabila sa finanteze aceste obiective.
In esenta, un presedinte are doua prerogative fundamentale: este comandantul suprem al armatei si reprezinta tara in relatiile internationale.
Din aceasta perspectiva, vreau sa va spun foarte clar: Romania nu va intra si nu va fi atrasa in niciun razboi! Pacea si stabilitatea sunt conditiile fundamentale pentru prosperitate. Voi avea grija sa ramana asa!
Voi fi garantul independentei nationale, dar nu voi fi niciodata de acord cu reintroducerea serviciului militar obligatoriu. Avem nevoie de o armata de profesionisti. La fel cum avem nevoie de echipamente moderne.
Alocarea a 2% din PIB pentru Aparare va continua si pe viitor!
In domeniul politicii externe imi doresc insa o abordare mai ambitioasa, care sa fie caracterizata prin pragmatism si urmarirea obiectivelor nationale in parteneriat cu aliatii nostri din Uniunea Europeana si NATO.
Romania nu mai poate fi spectator in propriile sale relatii externe. Romania este un stat mare; doar presedintii din ultimii 20 de ani au fost mici.
Am demonstrat ca se poate atunci cand actionezi strategic si ai un plan.
De 13 ani, Romania ciocanea la usa Schengen si nu ne auzea nimeni. Guvernul pe care il conduc a reusit sa deschida aceasta usa. Dupa ani intregi de promisiuni, lucrurile au inceput sa se miste. Si va spun acum: pana la sfarsitul anului vom avea o aderare completa la Schengen. In 2026, Romania va intra si in OCDE!
Interesele economice ale Romaniei vor fi cap de lista in relatiile noastre externe. Reprezentantii celor mai puternice companii romanesti vor merge in deplasarile externe. Avioanele prezidentiale trebuie sa transporte capital romanesc, nu crose de golf!
Stimati colegi, in politica externa Romania trebuie sa devina un centru strategic la nivel regional. In mandatul meu de premier am facut pasii necesari pentru ca Romania sa isi valorifice, in sfarsit, pozitia geostrategica pe care o are.
Construim cea mai mare baza NATO din Europa si suntem parte activa a tuturor coridoarelor strategice: militare, de transport, de energie sau logistice.
Astazi, deciziile regionale si geopolitice nu mai pot ocoli Romania.
Asadar, avem oportunitati. Ne trebuie curaj si viziune pentru a le valorifica. De aceea avem nevoie de aliati puternici: Uniunea Europeana si SUA.
Este un fapt ca securitatea Romaniei se datoreaza in primul rand Statelor Unite ale Americii si NATO. Dar este pentru prima data cand beneficiem de capital american pentru a ne moderniza armata si a dezvolta industria locala de armament.
Tot anul acesta avem o sansa uriasa sa eliminam vizele pentru romanii care vor sa calatoreasca in SUA. Am inceput acest proiect ca premier si vreau sa il vad realizat ca presedinte.
Apoi, cand spun Uniunea Europeana, ma gandesc in primul rand la aliatii nostri traditionali – Germania, Spania, Italia, Franta – alaturi de care vom continua sa ne coordonam pozitiile si actiunile comune.
In paralel, am dezvoltat un parteneriat strategic cu Marea Britanie. Ne leaga obiective si viziuni comune. Dar si faptul ca avem una dintre cele mai mari comunitati de romani in aceasta tara.
Nu vreau sa mai existe dispute intre Presedinte si Guvern atunci cand vine vorba de interesele nationale! Atat Presedintele, cat si Premierul trebuie sa actioneze coordonat, inteligent si determinat sa impuna interesele Romaniei la Bruxelles. Indiferent din ce partid fac parte!
Cearta intre romani si denigrarea Romaniei in cancelariile occidentale trebuie sa inceteze. Interesele Romaniei nu mai trebuie negociate pentru mize personale!
Doamnelor si domnilor, o anvergura internationala inseamna sa ai curajul sa iti largesti orizonturile. Vom cauta noi surse de atragere a investitiilor atat din vecinatate – si aici ma refer la Turcia – cat si din tarile din Caucazul de Sud, Orientul Mijlociu si Asia. Vom deveni atractivi daca vom miza pe energie verde si dezvoltarea noilor tehnologii.
In politica, ca si in diplomatie, se spune ca totul este negociabil. Dar in obiectivele strategice exista linii rosii.
Impreuna cu statele membre NATO trebuie sa tinem Rusia cat mai departe de Romania. A sustine Ucraina inseamna a asigura pacea Romaniei.
Este cineva din sala care isi doreste sa fie vecin cu Rusia?! (pauza) NU! De aceea, vom continua sa sprijinim ferm independenta si suveranitatea Ucrainei.
Romania a facut un efort financiar, logistic si uman extraordinar. Trebuie sa participam la reconstructia Ucrainei atunci cand razboiul va lua sfarsit. Portul Constanta trebuie sa fie principalul hub logistic al acestei reconstructii.
In continuare, voi acorda o atentie speciala relatiei noastre cu Republica Moldova. Voi sprijini activ parcursul european al Republicii Moldova. O voi sprijini pe Maia Sandu si Guvernul de la Chisinau pentru ca sunt singura garantie ca aceasta tara isi va pastra orientarea pro-europeana.
Consider de asemenea ca a venit timpul ca Romania sa isi indeplineasca rolul si in Balcanii de Vest. Serbia – cu o comunitate romaneasca importanta, Bosnia si Hertegovina sau Albania sunt state care au o deschidere uriasa fata de Romania. In ultimii 10 ani am ocolit aceasta regiune. Vom intari atat prezenta economica romaneasca in zona, cat si prezenta politica si diplomatica.
Voi proteja in continuare drepturile minoritatilor romanesti care traiesc in statele vecine si nu numai. Eliminarea asa-zisei limbi moldovenesti si accesul la scoala in limba romana pentru romanii din Ucraina au fost doar inceputul.
Doamnelor si domnilor, dupa 20 de ani vreau sa avem un plan concret pentru romanii din afara granitelor. Atat cei care traiesc aici, cat si cei stabiliti peste hotare, sunt parte a aceleiasi Romanii.
De aceea, a abandona romanii din diaspora inseamna a abandona de fapt Romania!
Fiecare dintre noi avem o ruda sau un prieten in diaspora. Oameni care contribuie an de an la bugetul Romaniei prin miliardele de euro pe care le trimit in tara. Este timpul sa facem mai mult pentru ei!
Va propun sa ne gandim serios la modelul tarilor cu o diaspora numeroasa, care au luat deja masuri pentru a-si aduce inapoi cetatenii. Va dau un exemplu: fiecare cetatean stabilit legal in strainatate care se intoarce in tara sa aiba 10 ani scutiri de impozite pentru banii pe care ii aduce inapoi. La fel, orice suma adusa din afara – investitii, chirii, dividende, orice – sa fie scutita de impozit timp de 10 ani. Este un punct de la care putem pleca.
Este nevoie de masuri clare, simple si ferme. Asta face un presedinte pentru toti romanii!
Doamnelor si domnilor, Romania este astazi o tara mai sigura si mai prospera decat a fost vreodata in istoria ei. Dar multi romani NU se bucura – inca – de aceasta prosperitate.
Vreme de 20 de ani, presedintii pe care i-a avut Romania au fost aliatii celor care au! Si i-au ignorat complet pe cei care nu au.
Intru in aceasta cursa prezidentiala convins ca statul roman, de la presedinte la ultimul functionar public, trebuie reformat astfel incat sa aiba grija de toti! Si poate mai mult de cei care au mai mare nevoie de sprijin: tinerii care se lupta cu drogurile, mamele singure, bolnavii cronici, bunicii pensionari sau persoanele cu dizabilitati.
A fi de stanga sau de dreapta este secundar atunci cand vine vorba de problemele care ne afecteaza pe toti.
Degeaba dam bani daca nu cerem performanta. Degeaba dam legi daca nu le respecta nimeni sau daca acestea sunt prost facute si nu se pot aplica.
Acum este timpul sa venim cu un proiect care sa uneasca toti romanii. Si asta nu se poate face decat in jurul intereselor comune.
Trebuie ca impreuna sa reinnoim, sa reconstruim si sa reconectam Romania astfel incat sa traim in tara pe care ne-o dorim! Si trebuie sa facem asta pornind de la adevaratele asteptari ale romanilor.
Aceasta este tara pe care romanii si-o doresc!
O tara unde oamenii care muncesc corect sunt rasplatiti pe masura.
Unde femeile sunt respectate si promovate, iar copiii sunt feriti de droguri.
Unde tinerii isi permit o locuinta la inceput de drum, iar pensionarii sunt tratati cu demnitate.
Unde oamenii de afaceri sunt vazuti ca parteneri, iar locurile de munca sunt bine platite in toata tara.
Si unde politicienii au o singura datorie – serviciul public!
Doamnelor si domnilor, reinnoirea, reconstruirea si reconectarea unei tari nu se pot face cat ai bate din palme. Sunt constient de asta. Nu exista o bagheta magica. Trebuie timp.
Insa eu cred in acest proiect. Pentru ca eu cred in aceasta tara!
M-am nascut si am crescut in aceasta tara. Ii datorez totul. Cred in spiritul romanesc. Aceasta este sursa sperantei mele si a credintei ca vom reusi!
Dragi colegi, trebuie sa ne asumam din nou drumul cel greu. La fel cum am facut-o acum patru ani cu partidul nostru. La fel cum am facut-o si la guvernare. Si cum am reusit de fiecare data sa redam increderea oamenilor in viitor.
Va asigur ca dorinta de a schimba istoria este prezenta peste tot in Romania.
Sa le dam romanilor presedintele pe care il merita dupa 20 de ani!
Un presedinte pentru toti!
Dumnezeu sa ocroteasca Romania!
Va multumesc!
Domnule Ministru pentru Europa si afaceri externe al Frantei,
Domnule Presedinte al Senatului,
Domnule Prim-Ministru,
Doamnelor si domnilor ministri,
Stimati reprezentanti ai cultelor religioase,
Doamnelor si domnilor europarlamentari,
Stimati Reprezentanti ai Corpului Diplomatic,
Distinsi invitati,
Cu mare bucurie va urez un calduros bine ati venit la sedinta solemna comuna pentru aniversarea a 15 ani de la aderarea Romaniei la Uniunea Europeana.
Inca de la aparitia statului roman modern, poporul roman a imbratisat, cu entuziasm si pasiune, cultura occidentala si, in special, pe cea franceza.
In perioada pasoptistilor, in cea a regalitatii, in timpul si intre cele doua Razboaie Mondiale, alegerea romanilor a fost mereu Europa.
Dupa o indepartare fortata in anii comunismului, anul 1989 a insemnat reafirmarea, cu toata puterea si determinarea unui popor dornic de libertate, a apartenentei la proiectul european.
A urmat un drum lung, marcat de numeroase decizii si reforme dificile, dar care a culminat, in anul 2007, cu unul dintre cele mai semnificative momente ale istoriei noastre recente, aderarea la Uniunea Europeana.
Acel moment a fost o mare victorie a Romaniei, dar in egala masura si o victorie a Europei.
In contextul prezentei la Bucuresti a domnului ministru Le Drian, as dori sa remarc faptul ca tara domniei sale a fost, in istorie, unul din marii sustinatori ai Romaniei.
De aceea, domnule Ministru, va multumesc pentru gestul de mare prietenie de a va alatura in cadrul acestei sedintei solemne, mai ales avand in vedere agenda dumneavoastra atat de complexa in acest semestru al Presedintiei franceze a Consiliului Uniunii Europene.
Distinsa audienta,
Uniunea Europeana este un proiect in continua dezvoltare, al carei viitor il conturam impreuna.
In vremurile bune ne bucuram de prosperitate, de libera circulatie, de oportunitatea de a avea studii si cariere pan-europene, iar in vremurile grele ne bucuram de protectia si solidaritatea europeana.
Mecanismul european de redresare si rezilienta, si, din perspectiva Romaniei, PNRR-ul, reprezinta o sansa extraordinara pentru alinierea economiei noastre la cele mai moderne standarde.
Acum traversam un context geopolitic extrem de complicat. Mai intai criza pandemica, la care se adauga evolutiile deosebit de ingrijoratoare de la frontiera de est.
Dupa cum stiti, Romania este un partener de incredere atat din punct de vedere militar si al prezentei sale in NATO, cat si din postura de gardian al frontierelor externe ale UE, prin participarea la misiunile FRONTEX.
Suntem convinsi ca o vecinatate sigura, cu tari prospere si stabile, reprezinta cea mai buna cale spre propria pace.
Salut, cu acest prilej, actiunile care vizeaza avansarea parcursului european al statelor din Balcanii de Vest si intensificarea dialogului cu statele Parteneriatului Estic.
Stimati oaspeti,
Ne aflam in anul european al tineretului, un moment de recunoastere a provocarilor pe care le-au avut tinerii pe perioada pandemiei.
Este un moment cu atat mai bun sa ne amintim ca tinerii nostri sunt cei care vor trai in lumea pe care noi o construim astazi.
Ei trebuie sa se regaseasca atat in valorile generoase care au condus la crearea Uniunii, cat si in deciziile cele mai concrete, care vor avea un impact direct asupra vietii lor de zi cu zi.
La 15 ani de la aderarea Romaniei la Uniunea Europeana avem nevoie de un nou pact politic, precum momentul Snagov, care sa dea directie Romaniei in Uniunea Europeana in perioada urmatoare – o noua agenda europeana pentru tara noastra care sa asigure dezvoltarea Romaniei si folosirea oportunitatilor disponibile la nivel european in interesul romanilor.
De aceea, inchei acest discurs cu gandul ca trebuie sa le oferim tinerilor nostri tot sprijinul de care au nevoie, pentru ca si ei sa lupte la randul lor pentru visul Europei unite.
Multumesc!
Doamna presedinte a Senatului, domnule presedinte al Camerei Deputatilor, domnule prim-ministru, doamna ministru si domnilor ministri, distinsi colegi, domnule prim-ministru, mai reveniti la microfon, presupun, ca sa ne prezentati totusi planul!
Domnule Citu, de data asta n-ati mai avut pe unde sa fugiti! Afara va asteapta fermierii sa le spuneti de ce agricultura primeste 0 euro prin PNRR, in timp ce firmele de consultanta primesc 2 miliarde de euro. Luati-l si pe domnul Orban si spuneti-le oamenilor de ce nu le-ati dat nici acum subventiile si despagubirile pentru seceta de anul trecut. Iesiti si spuneti de ce romanii mananca 70% produse de import, in timp ce guvernarea de dreapta vrea sa distruga agricultura romaneasca. Domnule prim-ministru, haideti, curaj, nu mai fugiti iar, daca doriti sa coborati la fermieri impreuna cu domnul Orban, pot solicita o pauza!
Altfel, este o mare rusine ca premierul Romaniei trebuie fortat sa vina in Parlament sa prezinte un plan care va influenta Romania pentru urmatorii cinci ani. Este o mare rusine ca a fost nevoie de insistentele PSD, ale partenerilor sociali si europeni ca sa veniti astazi in Parlament. Pana in ultima clipa ati vrut sa le ascundeti romanilor adevarul din spatele PNRR si nici macar astazi, cu cateva zile inainte de termenul-limita pe care vi l-a dat Comisia Europeana, nu ati facut public planul pentru toti romanii. Ma uit la parlamentarii PNL, la parlamentarii USR, la parlamentarii UDMR: dumneavoastra ati vazut acest plan? Stiti ce contine acest plan? Daca stie vreunul dintre dumneavoastra, il invit in dialog cu mine aici! Stiti ce sustineti in acest plan, domnilor parlamentari PNL? Domnule Orban, dumneavoastra ati vazut acest plan? L-ati citit? Il aveti in detaliu?
Stimati colegi, aceasta coalitie a smenului a vrut sa deturneze un plan laudabil al Europei catre clientela de partid si firmele sale de consultanta. Apropo, domnule Barna, cate rude aveti pe lista de asteptare la proiectele din PNRR? Tot ce PSD v-a cerut a fost transparenta, descentralizare si sprijin concret pentru firmele romanesti. V-am cerut proiecte de care sa beneficieze romanii din toate regiunile tarii, indiferent ca traiesc in marile orase sau la sat. V-am cerut mecanisme de control impreuna cu partenerii sociali si pentru toate acestea v-am dat solutiile necesare. Am vrut sa fim constructivi, pentru ca am inteles ca aceasta este cea mai importanta oportunitate a Romaniei de a interveni in decalajele dintre zonele de dezvoltare ale tarii, un plan care sa dezvolte Romania si sa aduca prosperitate. V-ati batut joc! De asta ati fost refuzati de doua ori de Comisia Europeana, atat cu planul dumneavoastra, domnule Citu, cat si cu planul dumneavoastra, domnule Orban! De asta veti fi ultimul Guvern din Uniunea Europeana care va depune acest plan. Nu stiu daca ati aflat, dar unii dintre ministrii dumneavoastra au inceput sa fie subiect de bancuri prin cancelariile europene. Comisia Europeana va trateaza ca pe un elev repetent care nu isi face temele si il trimite acasa sa mai invete carte!
Doamnelor si domnilor, in toate Planurile de Redresare depuse pana acum la Comisie fiecare tara a venit cu o viziune clara. Majoritatea tarilor europene au decis sa investeasca masiv intr-un domeniu pe care l-au considerat un motor de crestere in viitor. Franta a pus accent pe resursa umana, Germania pe industrie, Spania si Italia vor sprijini masiv IMM-urile, Bulgaria digitalizeaza. Domnule Citu, domnule Barna, dumneavoastra ce v-ati propus?
Va spun eu: v-ati dus la Bruxelles cu o poveste frumoasa despre reforme. Insa, in loc de reforme concrete, nu ati facut altceva decat sa taiati, sa readuceti austeritatea! V-ati dus cu un TO DO LIST, cu 9 ANTI-REFORME la care i-ati angajat pe ascuns pe toti romanii si nu ati spus nimic aici in tara! De ce nu aveti curaj sa le spuneti romanilor in fata ca nu sunteti capabili sa faceti vreo reforma?! Tot ce ati propus a fost inghetarea veniturilor, cresterea varstei de pensionare si majorarea taxelor pentru firme si populatie!
Domnule Citu si domnule Barna, va place sa credeti ca sunteti Apostolii Transparentei! Dar, de fapt, sunteti doar TROMPETELE AUSTERITATII, niste mincinosi carora le e frica sa le spuna romanilor adevarul in fata! Cine v-a cerut, domnule Citu, sa inghetati pensiile si salariile pentru cinci ani de acum inainte? Cine v-a cerut sa cresteti varsta de pensionare? Sa cresteti taxele locale? Sa mariti impozitele pentru firmele romanesti? Sa scoateti facilitatile pentru IT-isti si constructori? Cine v-a cerut sa lichidati CFR Marfa, domnule Barna, sau Tarom? Sa dati mii de oameni afara? Sa vindeti cele mai profitabile companii romanesti?!
NIMENI nu v-a cerut acest lucru! Nimeni de la Comisia Europeana nu v-a cerut sa aduceti austeritatea in Romania, doar propria INCOMPETENTA si lipsa de viziune!
Doamnelor si domnilor, PSD a scapat Romania de imprumuturile de la FMI, iar actualul guvern PNL-USR le va readuce in tara. Va folositi de PNRR pentru a va justifica austeritatea si viitorul acord cu FMI. Aici veti ajunge, pentru ca nu aveti nicio VIZIUNE economica. Ati imprumutat deja 30 de miliarde de euro in 15 luni. Tocmai ati indatorat Romania pe trei generatii! Si va ingramaditi sa mai imprumutati rapid inca 15 miliarde prin PNRR. In loc sa luati banii europeni gratis, dumneavoastra luati mai intai imprumuturile! Asta este o crima economica!
Domnule Citu, deja ati batut cincinalul in doar sase luni! Opriti-va din parada! Laudele de soim al patriei nu au nicio legatura cu viata romanilor! Cresterea dumneavoastra economica a saracit, de fapt, Romania!
Ce vreti sa faceti in viitor? Cum cresteti nivelul de trai al romanilor? Simplu: lasati mana libera sa le fie crescute taxele pe proprietate! In fiecare zi le cresteti preturile la alimente, energie, gaz si benzina!
Cum rezolvati situatia pensionarilor aflati in pragul saraciei? Simplu: le inghetati pensiile si ii fortati sa isi traiasca batranetea la munca! Asta este reforma dumneavoastra!
Cum ati promis ca veti sprijini companiile romanesti? Simplu: nu le dati niciun sprijin prin PNRR, in schimb le cocosati cu noi taxe si impozite!
Anti-reformele dumneavoastra vor distruge economia! Vor creste somajul si vor prabusi puterea de cumparare. Vreti sa vindeti tot si sa transformati Romania intr-o mare piata de consum. Voi cu banii si bogatia, romanii cu saracia! Atat mai ramane pentru oameni si firmele romanesti!
Doamnelor si domnilor, in incheiere, va mai spun doar atat, un fapt pur statistic: Planul Germaniei are 1241 de pagini, al Croatiei 1165 de pagini, al Frantei 815 pagini, al Poloniei 498 de pagini. In Romania, pana azi, nimeni n-a vazut nicio pagina! Guvernul a tinut planul la secret pentru ca vrea sa ascunda cele 2 miliarde de euro, dosite pentru firmele de casa si pentru consultanta! Nu veti reusi! Vom continua sa luptam pentru ca banii europeni sa ajunga la romani, nu la clientela voastra politica, la fel cum nu veti reusi sa va duceti la capat planul de saracire a populatiei!
PSD este total impotriva ANTI-REFORMELOR guvernarii Citu-Barna! Va promit, domnule Citu: niciuna dintre masurile de austeritate nu va primi votul PSD aici, in Parlament!
Iar dumneavoastra, domnule candidat Orban, treziti-va din chefurile facute prin toate institutiile prin care ati trecut si opriti acest guvern catastrofal care saraceste o tara intreaga!
Din cate stiu, sezonul la schi s-a incheiat in Romania. Ii transmit lui Iohannis, oriunde s-ar afla domnia-sa, sa citeasca prostiile lui Citu si Barna din PNRR, astfel incat sa incetam sa ne mai faca de ras la Bruxelles!
Va multumesc!
Domnule Presedinte al Romaniei,
Doamnelor si domnilor membri ai Parlamentului si ministri
Stimati militari,
Dragi romani,
Ne aflam astazi la Mormantul Ostasului Necunoscut intr-o zi simbol a istoriei poporului roman. O zi care, la 165 de ani distanta, ne transmite la fel de puternic forta valorilor care ne definesc ca natiune. O zi care ne da ocazia de a onora efortul si sacrificiile romanilor care au luptat pentru idealurile noastre comune: unitate si suveranitate!
In toate momentele de cumpana ale tarii, poporul roman a fost de fiecare data capabil de eforturi nationale uriase. Cand totul parea impotriva, romanii au demonstrat o solidaritate impresionanta in fata provocarilor si a amenintarilor. Au aratat ca stiu sa fie uniti si determinati in realizarea unui interes national comun.
Iar Unirea, asa cum au vazut-o inaintasii nostri, reprezinta simbolul puterii noastre colective, a capacitatii noastre de a depasi obstacolele si de a construi, impreuna, un viitor mai bun.
Datoria noastra este sa-i omagiem azi pe cei care au contribuit la realizarea acestui ideal. Oameni obisnuiti si lideri luminati deopotriva, care au avut viziunea de a-si uni fortele pentru binele comun.
Sarbatorind Ziua Unirii, suntem insa datori sa reafirmam responsabilitatea noastra fata de generatiile viitoare. Si sa intelegem ca rolul nostru, ca lideri politici, este – in ciuda viziunilor diferite – de a genera coeziune si unitate si nu diviziune sociala.
Trebuie sa lucram IMPREUNA tocmai pentru ceea ce ne defineste ca natiune, ne pastreaza valorile, ne ofera o viata mai buna si un viitor plin de speranta copiilor nostri! Doar asa demonstram ca luptam pentru Romania!
Imi doresc ca spiritul acestui loc sacru, Mormantul Ostasului Necunoscut, sa ne inspire si sa ne aminteasca intotdeauna ca, indiferent de provocari, suntem mai puternici atunci cand suntem UNITI.
UNITI, intr-o tara stabila – politic si economic, in care niciun cetatean sa nu se simta lasat in urma!
UNITI, intr-o Romanie respectata pe plan extern, care sa-si apere cu tarie interesele!
UNITI, putem privi cu incredere spre viitor, constienti ca putem depasi orice provocare atunci cand suntem solidari!
La multi ani, dragi romani!
La multi ani, Romania!
Vreau sa va lansez azi o propunere concreta si am sa definesc cateva garantii de stabilitate obligatorii si la final doresc sa fac si o promisiune. Este de fapt crezul meu economic pentru viitorul Romaniei.
Incep pentru a va propune sa dezvoltam impreuna cinci obiective de investitii strategice si mecanismele de finantare cele mai adecvate.
Noi, Guvernul Romaniei, venim cu reglementari – speram – eficiente pentru facilitatea afacerilor, stimularea investitiilor si crearea de locuri de munca bine platite.
Adaugam investitii publice record din fonduri europene, buget si surse atrase, scheme de ajutor de stat, garantii, granturi si alti stimuli economici.
Dumneavoastra, investitorii americani, veniti si participati – pe langa know-how si tehnologie – cu specialisti si investitii private, cu inovare si potential de export.
Am setat deja un etalon de investitii publice de minimum 7% din PIB, care trebuie sa reprezinte o medie si pentru urmatorii 4-5 ani.
Asta inseamna ca in perioada 2024-2028 putem investi in economie circa 700 de miliarde de lei din fonduri europene si de la bugetul de stat.
Romania nu mai are timp de proiecte mici. Dinamica economica si provocarile de securitate sunt atat de mari incat este nevoie pentru prima oara sa ardem etape si sa acceleram proiecte majore.
Corporatii mari cu experienta solida in spate sunt partenerii de care are nevoie Romania in acest moment
Nu doar ca avem la indemana banii necesari, avem la indemana si un nou cadru al parteneriatului public-privat pe baza caruia putem lansa asemenea proiecte.
Cloud-ul guvernamental, care este pilonul digitalizarii administratiei de stat, este unul dintre cele mai relevante exemple. Insa nu este singurul.
Ridicam de aceasta data real zeci de noi spitale. Avem nevoie de aparatura medicala de ultima generatie si de training pentru personalul medical.
Avem sansa de a deveni un hub energetic regional, cu cel mai mare mix de productie din zona: gazul din Marea Neagra, energia nucleara si eoliana, hidrogenul verde pot face din Romania chiar un nou El Dorado energetic al continentului. Sunt realitati concrete pe care ma asteptam sa le transformam impreuna in proiecte de afaceri.
Evident, investitiile nu se pot face doar pe vorbe. Este nevoie de garantii ferme si de predictibilitate.
De aceea, vin in fata dumneavoastra cu o dubla garantie, atat fiscal-bugetara, cat si de ordin politic. Nu vom mari taxele. Nu iesim cu niciun milimetru din coordonatele financiare stabilite cu Comisia Europeana in PNRR. Nu ne abatem vreo secunda de la traiectoria setata pentru aderarea la OCDE. De fapt, pentru a nu periclita atingerea acestui dublu obiectiv national strategic – finalizarea PNRR si aderarea la OCDE – am luat si saptamana trecuta o decizie politica esentiala alaturi de partenerii de guvernare: simplificarea calendarului electoral prin comasarea alegerilor si devansarea scrutinului prezidential da Romaniei sansa de a-si proteja viitorul economic si de a-si continua marile proiecte de investitii.
Romania va avea si dincolo de 2024 o guvernare solida, o guvernare in care investitorii straini isi pot derula proiecte intr-un climat de concurenta reala.
Lupta contra evaziunii si mai putina birocratie administrativa.
Am lasat pentru final promisiunea – de fapt este o credinta a mea ca si om politic si ca si prim-ministru – daca isi pastreaza stabilitatea politica si economica, Romania poate deveni in urmatorii 4-5 ani una din marile forte economice ale continentului. Nu este un vis, ci este o proiectie bazata pe traiectoria noastra economico-sociala de la aderarea europeana incoace.
In patru ani, Romania poate sa aiba un PIB de circa 500 de miliarde de euro, de la 300 de miliarde de euro in 2023.
Romania poate avea un salariu mediu brut de 2.000 de euro pe luna si un salariu minim brut de 1.200 de euro pe luna. Acolo se va duce, de altfel in mod natural, aplicarea principiului Uniunii Europene privind salariul minim european.
In al treilea rand, trebuie sa intoarcem in economie, in total, prin scheme de sprijin, ajutor de stat, granturi, stimuli si garantii, intre 8 si 10% din PIB. Aici trebuie sa mai lucram.
Trebuie sa atragem investitii straine cumulate de 40 de miliarde de euro.
Si nu in ultimul rand, sa devenim cea mai puternica economie din Europa Centrala si de Est, depasind Polonia la indicatorii de convergenta economica.
Branzoaice