Ca sa fie clar! Atat eu, cat si partidul pe care il conduc, am inteles perfect votul romanilor! A fost un vot la blam la adresa unei clase politice mai preocupata de certuri sterile si razbunari decat de viata romanilor! Tocmai de aceea am considerat ca suntem obligati sa lasam la o parte ce a fost, sa trecem peste nerespectarea cuvantului dat de partenerii nostri de Coalitie si sa incercam sa mergem mai departe, impreuna, pentru a da cat mai repede un guvern stabil si functional acestei tari ! Fiind constienti de situatia grava in care se afla Romania, lucru pe care nu doar partenerii europeni, ci si institutiile financiare internationale l-au semnalat deja, am mers chiar mai departe, initiind demersurile coagularii unei coalitii mai largi, formata din toate partide pro-europene. Din pacate, nu poti construi nimic durabil cu parteneri care sunt incapabili sa depaseasca propriile orgolii si clisee ideologice si care se comporta la fel ca in campania electorala care ne-a adus aici. Nu poti sa stabilesti ceva concret cu oameni care una vorbesc in interior si alta vorbesc in fata presei. Nu poti face nimic cu asa-zisi parteneri carora le e ”sila” sa stea la masa cu tine si care au impresia ca asa se ”murdaresc”. PSD a suportat destul astfel de atitudini, fara sa comenteze si fara sa isi puna poalele in cap asa cum au facut ceilalti. Acest mod de lucru este total contraproductiv in fata oamenilor. De aceea, PSD se retrage cu demnitate de la masa discutiilor, dar nu fugim de responsabilitate. Vom vota in Parlament un guvern de dreapta! O facem pentru ca aceasta tara are nevoie urgent de un Guvern care sa gestioneze problemele curente pana la alegerile prezidentiale care vor urma. Romania nu trebuie sa fie aruncata in aer de atitudini puerile si orgolii prostesti
