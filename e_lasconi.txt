
Hai cu curaj, cu onestitate si respect. Faceti din cuvintele astea fapte! Semnati motiunea de cenzura a USR! Altfel, ramaneti ipocriti, mincinosi, cu comportament de amante care stiu ca sunt inselate, care isi mai iau si o smetie peste ceafa, dar care raman in relatie doar pentru ca beneficiaza de bani si alte privilegii. Stimate doamne, toata viata mea am luptat impotriva violentei domestice. Am facut lucruri concrete, chiar am colaborat cu Filia si cu ONG-uri din toata tara. Am facut campanii media la PRO TV. Am atras atentia romanilor despre acest flagel. Am luat atitudine ferma impotriva IPS Teodosie tocmai pentru ca incuraja astfel de comportamente. Declaratia mea nu are o conotatie negativa. Dimpotriva. Domnul Ciuca a pozat aseara in victima spunand ca iese de la guvernare. Adica sugera cumva ca e intr-o relatie cu PSD pe care nu si-o doreste. Am cunoscut o multime de femei care au iesit din relatii toxice cu CURAJ. Si le admir pentru asta, ma inspira. Curajul lor m-a inspirat si m-a adus in punctul acesta. Eu i-am sugerat domnului Ciuca sa urmeze curajul acestor femei care chiar traiesc o drama. Imi pare rau daca mesajul meu a fost interpretat altfel decat l-am explicat. In Programul de Tara avem capitol special dedicat victimelor violentei domestice si a traficului de persoane cu masuri concrete care sa le schimbe viata in bine. Imi doresc sa fim parteneri, pentru ca numai impreuna putem schimba mentalitati. Va invit sa discutam despre asta si sa schimbam lucrurile in bine. Intentia mea e buna, iar faptele mele arata asta. Multumesc!

Domnul Geoana are cea mai netransparenta campanie dintre toti candidatii. Nu eu trebuie sa cercetez, ci institutiile statului, si ma bucur ca deja am vazut ca se incearca niste pasi. Nu stiu daca se va cerceta pe bune, pentru ca am vazut la un moment dat ca domnul Ciuca a spus ca va face o comisie speciala la Senat care sa se ocupe de asta. Atunci cand vrei sa ingropi ceva, faci o comisie, de 35 de ani asta se intampla. Ei trebuie sa cerceteze. Eu deja aveam pregatite hartii prin care sa apelez la institutiile statului, ca sa verifice lucrul acesta, pentru ca mie mi se pare ca este extrem de grav. M-am consultat si cu avocati, pentru ca in cazul acesta eu nu pot sa fac o plangere penala, doar asa ca sa dea bine. Eu nu ma ocup cu chestia asta, doar ca sa fie o stire ca am depus o plangere penala pentru domnul Geoana, pentru ca este extrem de greu de dovedit, conform legislatiei in vigoare, mai degraba raspunde penal cel care are fermele de troli. Digi24 a vorbit cu Tal Hanan (proprietarul unei agentii de troli – n.red.), a recunoscut ca a fost in Romania, dar a spus ca nu poate discuta despre clienti. Ati vazut si ancheta de la The Guardian, si acolo spune, si este inregistrat si acolo, cand spune ca nu discuta despre clienti. Pai, daca ar discuta despre clienti, sau ar face niste confirmari de genul acesta, el si-ar pierde painea, practic din asta traieste. Informatia a fost de genul acesta - «stii ca te troleaza Geoana?». Si eu am zis, «esti nebun, cum ma troleaza Geoana?». Adica, ma puteam astepta de la oricine, de la domnul Ciolacu sau de la domnul Ciuca. Sincer, nu ma asteptam la asta, i-am spus ca nu-l cred. Dupa cateva zile am primit capturi de ecran cu conturi, aceleasi conturi cu nume si prenume, conturi false cu comentarii la postarile mele, si la postarile domnului Geoana. Si am vazut. Deci, domnul Geoana, a facut o postare de pe unde mergea sa vorbeasca despre constructii, sau despre nu stiu ce, si acolo spunea Elena Lasconi e ceva rau, Elena Lasconi asa si pe dincolo. Nu vreau sa iasa din gura mea toate invectivele care se scriau la adresa mea in comentarii. Apoi, am vazut recent ca si la o stire pe care dumneavoastra ati dat-o, adica Digi24 pe Facebook, cu Viorica Dancila care spunea cum l-a numit pe Mircea Geoana la NATO. Nu avea nicio legatura cu alegerile prezidentiale, cu Elena Lasconi sau cu USR. Comentariile de acolo erau despre Elena Lasconi. Foarte ciudat. Adica conturi facute in luna august. Conturi facute in luna septembrie, cu o postare sau cu doua postari. M-am apucat, am vorbit cu echipa mea de campanie, am inceput sa sapam, dar nu am luat-o foarte tare in serios, am zis ca ma, n-ai cum sa scapi de trolii astia odata ce te invadeaza. Dar am zis ca e ceva rau, adica deja incepe sa fie foarte serioasa toata treaba. Din momentul ala m-am apucat eu, jurnalist de investigatie, si cu toata echipa mea sa vorbim cu multi oameni, inclusiv cu apropiati ai domnului Geoana. Eu cred foarte mult ca sursa care mi-a dat fotografiile si m-a informat este credibila. Nu am semne de intrebare, pentru ca altfel nu o foloseam. Va dati seama, eu sunt intr-o campanie prezidentiala. Despre ce vorbim? Adica eu nu pot sa-mi asum niste lucruri care ar putea sa ma afecteze, sub nicio forma. Mi se pare grav ca se intampla lucrurile astea in alegeri. Pentru cei care nu stiu, Tal Hanan este in spatele unei divizii de hackeri, fake news, site-uri, s.a.m.d. Si domnul Geoana a zis ca el s-a intalnit in Israel cu consultanti. Minte cum respira, nu a spus nimeni ca este israelian. Deci toata lumea a comentat la postarea mea lucrul acesta, pentru ca oamenii au sesizat imediat ca ceva nu este in regula. Domnul Geoana incearca mereu sa ne spuna ca exista nu stiu ce kompromat la adresa lui, ca cineva vrea sa-i faca nu stiu ce, ca e un fel de teorie a conspiratiei. El vorbeste de manipulare, el, el care are o legatura ombilicala cu fosta Securitate, e creatia FSN-ului, el care a fost cocotat la MAE din postul de inginer. Acum incearca sa ne explice ca de fapt nu este aceeasi persoana? Despre ce vorbim? Adica noi vedem ca se minte pe banda rulanta si nu mai e el... Deci eu nu-l mai cred. Am avut un respect pentru acest domn, dar eu nu-l mai cred. Adica el a reusit sa faca un fake news inclusiv la dezbaterea pe care a avut-o la celalalt post de televiziune, folosindu-si chiar fiica in treaba asta. Cand l-am auzit si am vazut ca a inceput sa ma jigneasca, in loc sa spuna concret un lucru, a inceput sa ma jigneasca pe mine si sa spuna ca ma consiliaza domnul Basescu, ceea ce nu este adevarat. In loc sa spuna da, domnule, m-am intalnit, mi-a propus, l-am refuzat, ca mie imi place votul cinstit, corect, onest, la vedere. Nu, nu, chiar e de neinteles acest domn. Domnul prim-ministru ar trebui sa se asigure ca institutiile statului chiar s-au apucat de treaba si chiar lucreaza la asta. Focusul meu, concentrarea mea merge acum pe campanie. Sa stiti ca e o campanie grea si e mult de munca. Vedeti si dumneavoastra cu cine ma lupt de fapt, si imi doresc sa ajung la cat mai multi oameni. Eu spun sa nu va asteptati la alte dezvaluiri, ca nu-mi doresc asta. Eu nu-mi doresc sa fac stiri, sau sa deschid jurnalele TV. Eu imi doresc sa castig prezidentialele. Sunt un om de buna credinta. Sa ma duc sa vorbesc cu cat mai multi oameni, asta imi doresc sa fac eu.

Lupta anticoruptie. Pentru ca mi se pare ca suntem o tara din ce in ce mai corupta. Lupta antidrog am spus ca va fi o prioritate pentru mine ca presedinte, si taierea taxelor pe munca, pentru ca suntem pe primul loc in Europa la saracie in munca. Adica muncim si tot saraci suntem. De asemenea, reforma in educatie, in sanatate si reforma administrativa. Anticoruptia, pentru ca toate celelalte se leaga de de coruptia din Romania.  Ma refer la a scoate politicul din institutiile statului, din scoala in primul rand si din sanatate, la o reforma pe bune in justitie, la a da mai multa putere DNA-ului pentru a cerceta si magistrati. Astea sunt doar cateva puncte. Ce bine ar fi fost daca nu ar fi trebuit sa o reiau. O reiau pentru ca vedem cu totii ca tara este din ce in ce mai corupta, vedem cum coruptia este la cel mai inalt nivel. Am vazut cat de confortabil si de bine e sa fii nepotul lui Ciolacu, sa te imbogatesti peste noapte si multe, multe alte combinatii pe care le fac acesti politicieni care isi impart tara de 35 de ani, se tot invart intre ei, se schimba niste nume, cateva zeci, poate, hai sa zicem, peste 100. Sa stiti ca si pe mine m-a influentat intr-un fel linia asta pe care o regasesc in intrebarea dumneavoastra, cum ca PSD-ul are o masinarie de partid puternica. Sunt aproape un million de membri PSD. Nu poti sa ignori asta, dar noi suntem 19 milioane in tara, vreo 5-6 milioane in diaspora si as vrea sa fac apel la toti romanii care ne urmaresc sa le demonstram ca noi suntem mai multi si ca vrem sa pastram linia de vest pentru Romania. Noi ne-am dorit, poporul si-a dorit sa fim parte din Uniunea Europeana si din NATO si slava Domnului ca suntem si in UE si in NATO. De la Revolutie si pana acum nu cred ca a mai fost o tensiune atat de mare din punct de vedere geopolitic, si ma refer si la razboiul din Ucraina.  Inca o data fac apel la oameni sa voteze USR-ul pentru a avea majoritate. Este exact ca la primarie. Un primar are nevoie de majoritate in consiliul local. Oamenii au inteles in comunitatea unde sunt primar si am majoritate in consiliu. Si pentru a aduce tara pe calea cea buna, asta este solutia – sa avem mai multi parlamentari USR in Parlamentul Romaniei. 100% nu voi colabora niciodata cu oamenii rusilor, adica cu AUR si SOS. Eu nu as vrea sa ma incarc cu scenarii negative, pentru ca atunci cand am pornit la aceasta lupta care nu este deloc usoara, am pornit cu gandul ca o sa fie bine si o sa castig prezidentialele. Si ca o sa putem sa facem o majoritate astfel incat sa avem un guvern de dreapta, pentru ca anul viitor se anunta a fi unul foarte complicat. Poate ca unii se intreaba de ce ne-am dori sa guvernam la anul, dat fiind ca va fi atat de complicat, deoarece deficitul bugetar este foarte mare si nu ne-au anuntat care sunt masurile. Nu, nu am vorbit. Am intins o mana pe aceasta cale si eu ma tin de cuvant. Adica este in continuare propunerea mea pentru a arata ca eu chiar imi doresc o colaborare cu PNL si UDMR. Eu nu stiu daca i-am cerut repetate randul domnului Ciuca. El mi-a cerut in repetate randuri. Nu as vrea sa vorbesc despre domnul Ciuca, pentru ca am vazut si eu sondajele, e pe locul cinci sau chiar pe locul sase. Nu este peste mine. Deci nu exista aceasta varianta. El este exemplul viu. Declaratiile lui, luati-le din urma, uitati-va putin, dar n-as vrea sa iasa din gura mea ce a spus acest individ pe care eu il consider periculos. Nu o s-o tainuiesc, 100% nu se va intampla asta. Eu am un respect deosebit fata de jurnalisti si in calitate de presedinte o sa lupt pentru libertatea presei. Am inregistrat o intrebare pentru domnul Geoana. Dansul o sa fie maine in acelasi format de emisiune cum am fost eu si voi spune mai multe detalii si voi anunta si institutiile statului in acest sens. Adica nu voi tainui nimic. Pentru ca vreau sa fie si o surpriza intrebarea pe care i-o adresez. Nu voi face o asemenea propunere, dar o sa militam pentru reformarea CSM-ului, si anume sa fie un numar mai mare de magistrati acolo, pentru ca in momentul de fata sunt destul de putini si nu au reprezentativitate din tribunalele din Romania. In niciun caz cu un presedinte dictator. Adica eu voi respecta legea, voi respecta constitutia, nu voi incerca sa fac tot felul de combinatii pe care le-am trait pe pielea noastra in ultimii 35 de ani. Dar sa nu uitam ca se vorbeste foarte putin despre rolul moral pe care il are un presedinte de tara, pentru ca, pe langa faptul ca e cel mai votat politician, oamenii isi pun increderea si speranta in aceasta persoana. Si eu cred ca presedintele poate sa dea o directie si nu sa taca sau sa fie lenes, asa cum este domnul Iohannis, cum a ne aratat vreme de 10 ani. Si atunci cand apar probleme importante, sa ia pozitie. Eu cred ca meritocratia ar trebui sa fie elementul principal si nu politicul. Si cred ca este pentru prima data dupa 35 de ani in Romania cand cineva chiar se uita la asta. Eu am fost intrebata si atunci cand am facut propunerea de prim-ministru, dar de ce nu de la USR, la USR nu aveti oameni buni? Nu, aici este vorba despre meritocratie. Nu este vorba de a cocota pe cineva pe o functie din partidul pe care il reprezinti daca vrei cu adevarat binele acestei tari. Pai ne dorim sa avem o reprezentare mai mare a judecatorilor. Pentru ca in momentul de fata nu exista o reprezentare a tuturor tribunalelor din Romania si cred ca ar fi foarte bine sa avem o reprezentare mai mare. Ideea este ca in momentul in care te apuci sa faci o reforma, nu o face presedintele de unul singur, ci intotdeauna vorbeste cu specialistii care sunt antrenati si cunosc foarte bine domeniul respectiv. Si asta voi face eu, ca presedinte al Romaniei. Voi avea in jurul meu oameni mai destepti decat mine, oameni care sunt specializati pe acele bucati si de asemenea, sa nu uitam ca ar trebui sa dialogam si cu magistrati, ar trebui sa dialogam si cu societatea civila pentru a gasi formula cea mai potrivita. Domnului Voiculescu. El trebuie sa dea banii inapoi, sunt foarte multi bani, trebuie statul sa-i recupereze. Si stati un pic, ca nu sunt de acord cu ce ati spus in intrebare. Si va rog, va rog insistent, vreau sa subliniez lucrul acesta: eu nu am nicio colaborare cu Antena 3. Am fost la Antena 3 in calitate de candidat. Adica eu ma duc peste tot, la toate televiziunile unde sunt chemata. De asta am si venit aici, la dumneavoastra si pe dumneavoastra chiar va respect foarte mult pentru ca sunteti obiectivi. Sa stiti ca Antena 3 nu a fost super prietenoasa cu mine si nici cu USR-ul, dupa cum bine stiti. Deci, sa spuneti in intrebare ca eu stau confortabil acolo si ca de fapt, asta inseamna ca inchid ochii la prejudiciu care trebuie recuperat de la Dan Voiculescu. Nu este real.  Eu am fost. Propunerea noastra este ca daca intr-un an de zile nu recupereaza statul prejudiciul, si aici am facut o propunere, inclusiv pentru un spor pentru cei care se ocupa de la ANABI de recuperare a prejudiciilor, de exemplu. Ei primesc lucrurile care sunt la vedere, adica ce sume au in conturi, ce ce e la vedere. Daca unul dintre acesti angajati gaseste, de exemplu, o casa de 5 milioane de euro in Spania pe numele respectivului, sa aiba un 5% sa-i ramana lui ca sa fie… sa munceasca pentru asta, pentru ca mi se pare absolut firesc si daca nu reusesc intr-un an de zile sa practic sa dai posibilitatea recuperatorilor privati sa faca asta, astfel incat sa stii ca toata viata ta, daca ai furat toata viata ta, vei fi urmarit ca sa se recupereze acesti bani. Eu personal nu am dovezi in acest sens. Da, am auzit, am avut discutii si cu colegii mei, dar nu pot sa nu observ ca in Romania exista un razboi real si este foarte periculos in contextul geopolitic. Ma refer la fake news-uri, ma refer aici la fermele de troli, ma refer aici la la influenta ruseasca in Romania. Nu este de inchis ochii la asta si eu sper ca serviciile sa-si faca treaba in acest moment. Da, presedintele are un rol foarte important la numirea sefilor de servicii. Sunt singurul candidat de buna credinta dintre toti contracandidatii mei. Ganditi-va ca ar trebui sa faca numirile astea domnul Ciuca si domnul Ciolacu, toti protejatii lui Iohannis. Sau domnul Geoana, care este legat ombilical de vechea Securitate, atat prin familia dumnealui, cat si a sotiei. Va intreb si sa va ganditi onest, nu trebuie sa-mi dati un raspuns acum. Poate ca oamenii care ne urmaresc ar trebui sa dea acest raspuns: cine ar gasi omul potrivit care sa conduca serviciile pe directia buna a Romaniei?  Si directia noastra este clara. Directia Vest. Am declarat-o de nenumarate ori, sprijin pentru Republica Moldova, sprijin pentru Ucraina, parteneriatul strategic cu Statele Unite si NATO. Nu consider ca am avut lacune foarte mari si este pentru prima data in 35 de ani cand se discuta la alegerile prezidentiale atat de mult pe politica externa. Este de inteles, cu contextul pe care il avem la granita si contextul international. Pe de alta parte, presedintele are si parghii, are institutii care sa lucreze in acest sens. Mai mult decat atat, presedintele este garantul independentei statului, unitatii. Spuneti-mi si mie un presedinte care a luptat pentru independenta statului cand mare parte din Romania s-a vandut bucata cu bucata, ziceti-mi. Ma refer nu la Romania, ma refer la companii. Ma refer, de exemplu, la Campulung, fabrica ARO s-a vandut si dupa aia fierul vechi care a fost luat de acolo a fost vandut pentru o suma mult mai mare decat suma cu care a fost cumparata. Daca imi dati exemplu cu domnul Viktor Orban, atunci nu. In cazul acesta e ok majoritatea, dar atunci am putea sa avem un precedent si sa facem acelasi lucru si in Consiliul European. Si in felul acesta poate ca intram si noi mai repede in Schengen, ca acolo numai unul se impotriveste.  Pai, in momentul asta, la ce a facut pana acum, nu l-as declara persoana non grata. Dar eu am dat un exemplu de extrema. Daca s-ar ajunge la o extrema, da, ar putea sa fie. Dar dati-mi voie sa imi manifest si ingrijorarea cu privire la declaratiile si la vizitele pe care le face domnul Orban, in contextul in care, de exemplu, am avut un referendum in Republica Moldova si nu a fost in vizita in Republica Moldova dupa acest referendum, dar a anuntat ca merge in Georgia, unde au castigat prorusii. Si mi se pare foarte grav. Pentru ca a aratat intotdeauna directia asta inspre Rusia, de asta mi se pare grav. Este mai mult de atat. Eu cred ca putem sa inta intarim parteneriatul strategic, de exemplu, prin a avea mai multi investitori din Statele Unite in Romania. Si ca spun asta ma gandesc la industria de aparare, pentru ca daca noi cumparam armament din Statele Unite, sa avem fabrici in Romania care sa produca componente sau chiar sa asambleze acele avioane, tancuri si cred ca s-ar putea intampla lucrul acesta. S-ar crea locuri de munca in Romania. Mi-as dori acest lucru foarte mult, pentru ca eu cred ca in momentul in care devii predictibil, adica daca am avea un guvern de dreapta, am putea sa atragem investitorii.  Pentru ca exista foarte multe victime. Nu prea vad retele mari de trafic de droguri, pentru ca am vorbit cu dependenti, pentru ca am vorbit cu parinti, pentru ca ii inteleg ca le este frica sa-si trimita copiii la scoala si pentru ca e un fenomen in Romania. Din pacate, in foarte multe scoli din Romania exista droguri.Si cred ca ar trebui schimbat inclusiv contractul de management al directorului de scoala: in conditiile in care ar s-ar gasi o persoana sau ar exista droguri in scoala sa isi piarda jobul. Cred ca ar trebui sa-si asume lucrurile astea. Nimeni nu-i impiedica sa puna camere de supraveghere in scoala, in jurul scolii. Si chiar sunt si fonduri europene pentru asta. E o drama. Suntem codasi in Europa la centrele de recuperare a victimelor, se ocupa cateva ONG-uri. Si nu avem doar aceasta adictie, doar drogurile. Sunt si multe altele, cum ar fi jocurile de noroc, cum ar fi alcoolism, cum ar fi retelele sociale care fac victim. E multa suferinta acolo. Si eu nu am vazut ca statul sa faca ceva concret pentru asta, doar sa arate cu degetul catre victime. Si nu mi se pare ca e drept.


Romania mea merita mai mult. Este Romania noastra. Romania merita mai mult decat bani furati cu portbagajul. Romania merita mai mult decat jefuirea celor multi pentru interesul celor care au fost cocotati in functii dusi acolo de partide. Stiti foarte bine, nu e o noutate. Dar parca prea repede uitam. Romania merita mai mult decat sanse ratate una dupa alta. Ceea ce ne-a adunat in aceasta sala si in multe locuri din tara si din diaspora, acolo a fost cel mai greu, a fost cu multe lacrimi, este exact credinta ca se poate mai bine. Se poate mai bine. Eu chiar cred in proiectul meu de tara si e un proiect bun. Programul meu de tara este foarte simplu. Este planul ca fiecare dintre noi sa ne simtim protejati in aceasta tara si respectati. Asta e un cuvant pe care l-am auzit foarte des de la romanii din diaspora. Asta era principala chestiune, apoi coruptia, daca va vine sa credeti. Una din principalele masuri este taierea de taxe pe munca pentru ca suntem pe primul loc in Europa la saracie in munca, adica muncim si tot saraci suntem. Ne trezim ca statul ne mai bag mana in buzunare, crescand taxele si impozitele si ne trezim ca se fac multe credite, ca pierdem jumatate de miliarde de euro din PNRR - va aduceti aminte ca nu s-a intamplat de foarte mult timp. Am pierdut jumatate de miliard fonduri europene pentru ca PSD si PNL au cocotat in fruntea unor companii de stat verisorii, prieteni, rude. Si tot timpul pare ca ei mai au nevoie de bani, de inca un plic de bani de la noi. Asta este sentimentul pe care il traiesc de 35 de ani. Generatii care nu s-au nascut inca vor plati banii imprumutati in ultimii trei ani. Suntem indatorati pana peste cap. Nu statul plateste aceste imprumuturi. Statul suntem noi. Noi vom plati aceste imprumuturi si vestea proasta este ca atunci cand se va termina petrecerea asta trista pe imprumuturi, noi vom fi cei care vom strange cioburile

Sunt aici in fata dumneavoastra si ii reprezint pe romanii care de 35 de ani se simt tradati si pacaliti de aceasta clasa politica. Sunt unul dintre milioanele de romani care dupa Revolutia din 1989 si-a vazut de viata. Sunt unul dintre milioane de romani care dupa Revolutie s-a indragostit, a adus pe lume un copil, si-a construit o cariera. Am crezut ca e de ajuns sa ne construim Romania noastra impreuna cu familiile noastre, cu prietenii nostri, cu colegii nostri de munca. Dar de fiecare data cand am iesit din Romania noastra, ne-am lovit de Romania lor.  De fiecare data cand am iesit din Romania noastra, ne-am lovit de spitalele lor proaste,  de scolile nemodernizate, de aroganta si fanfaronada lor.  De 35 de ani, ei au construit doua Romanii. O Romanie in care ei au salarii speciale, pensii speciale, drepturi speciale. In cealalta Romanie suntem noi poporul. Noi care ne vedem de vietile noastre cu frica de Dumnezeu cu respect fata de lege si ei ne considera cetateni de mana a doua. Asta se intampla de 35 de ani. Sunt aici pentru a va spune ca este nevoie de un nou contract social intre stat si societate, un contract prin care poporul sa spuna statului ce are de facut si nu invers. In 2024 putem termina ce am inceput in 1989. In 2024 putem incepe sa construim Romania la care au visat cei care au infruntat gloantele comunistilor, Romania la care au visat golanii care au protestat pasnic in Piata Universitatii pentru ca FSN a capturat aceasta tara. Oare ce-ar crede eroii de la Revolutie stiind ca aceasta tara de 35 de ani este condusa de urmasii comunistilor? Ce-ar crede eroii de la Revolutie daca ar sti ca cel mai puternic partid politic il are ca presedinte de onoare pe Ion Iliescu, cercetat penal pentru crime impotriva umanitatii, niciodata judecat, niciodata condamnat. Oare ce-ar crede Corneliu Coposu, stiind ca blestemul Romaniei s-a infaptuit si ca FSN-ul este si de-a stanga si de-a dreapta esichierului politic? In doua luni impreuna putem sa iesim din aceasta frauda morala a guvernarii socialiste din ultimii 35 de ani.  Aceasta alianta dintre PSD si PNL a distrus insasi ideea de democratie, de competitie de idei, de viziuni distincte politice si au dat mana pe sub masa si guverneaza  sub ochii unei prese din ce in ce mai putin libere, cu ajutorul institutiilor fragile si fragilizate. De ce am ajuns aici este foarte simplu. Pentru ca un om a vrut cu tot dinadinsul sa aduca la putere urmasii comunistilor. Un om a vrut cu tot dinadinsul sa-i aduca la putere pe cei care au furat Revolutia din 1989, pe cei care au organizat mineriadele si pe cei care ne-au umilit pe data de 10 august 2018. Un om a vrut cu tot dinadinsul sa aduca la putere cel mai corupt partid din Romania.  Acel om se numeste Klaus Iohannis. Ne mint in fata. Ei spun ca inca nu au din punct de vedere legislativ toate elementele pentru a putea dobori dronele. Iar presedintele trebuia sa ia pozitie si sa fie foarte ferm. Noi suntem pentru Vest. Mie imi plac blugii, imi place Coca-Cola, intotdeaua ne-am dorit sa fim cu americanii
Concentrarea puterii in mainile unor partide invechite in rele si mimarea ca ar consulta populatia, romanii, din patru in patru ani, le-a adus romanilor doar dispret, furt din buzunarele celor care muncesc pentru Romania si sunt de buna-credinta. Asta a dus la slabirea statului.

Puterea poporului inseamna putere in fiecare zi si nu doar o data la patru ani. Puterea cetateanului inseamna sa ai o viata mandra si respectata in care sa iti doresti sa iti cresti copiii si sa nu iti doresti sa pleci din tara asta cu gandul ca in alta parte e mai bine si ca sistemul functioneaza.

La Campulung, in prima capitala a Tarii Romanesti, am demonstrat ca pot sa construiesc punti intre oameni, intre generatii, si ca pot sa reunific oamenii in jurul unor valori cum ar fi munca, respectul fata de oameni si eficienta in a reconstrui societatea. Asta o sa fac si in USR si o spun cu mare incredere

Romania nu este o tara saraca, Romania este o tara saracita. Cat timp va mai tolera un sistem de Sanatate care ne lasa sa nastem pe trotuarul din fata spitalului, sau care lasa sa moara o femeie in chinuri groaznice, Si, da, nu vom uita de tine Alexandra, de cazul Alexandrei, gravida care a fost lasata sa moara in chinuri intr-un spital din Romania. Cat timp vom mai tolera un sistem de educatie care ne retine copiii in scoala cel mai mult timp din toata Europa, dar ii face sa fie pe locul doi la analfabetism functional. De cei mai tine? Sa invete texte pe dinafara? Cat timp vom mai tolera sa le dam putere de decizie in viata noastra a acestor politicieni care n-au stiut decat sa ia mai mult pentru ei", a spus Lasconi, in deschiderea congresului extraordinar in care vor fi alesi membrii Biroului National si candidatul partidului la alegerile prezidentiale. Ei bine, eu nu voi mai tolera asta nicio secunda. Voi? Sigur? Vin catre voi nu ca sa conduc un partid, vin catre voi sa creez o miscare, sa continuam ce am inceput in 1989, sa deschide in cusca in care am fost inchisi atata vreme. Nu am venit aici ca sa tin speranta in viata. Nu sunt aici sa va zic sa rabdati, sa aveti rabdare. Sunt aici sa va zic 'gata fratilor, haideti la lupta, momentul schimbarii este acum.

Un festival al dezinformarii, al minciunilor si al atacurilor cu date false! Tupeu si sfidare. Asa au aratat discursurile liderilor PSD de azi! Marcel Ciolacu vorbeste de parca ar fi in opozitie, de parca nu a condus Romania in ultimii trei ani, de parca n-a avut guvernul si peste 60% in Parlament. A vorbit ca un om care azi a iesit din spuma marii si de maine se apuca de treaba! Iti trebuie mult tupeu sa poti sa gandesti si sa citesti de pe foaie asemenea vorbe. Marcel Ciolacu a saracit romanii, ne-a scumpit viata si pune in pericol stabilitatea tarii prin imprumuturile uriase pe care le lasa pe umerii nostri si ai copiilor nostri. Imprumuturi care s-au facut pentru a creste privilegiile castei specialilor si nu in interesul romanilor. Imprumuturi care afecteaza pozitia de negociere a Romaniei pe scena internationala - intreaga lumea ne vede ca pe o tara incapabila sa se guverneze fara asistenta externa. Ei, asa-zisii suveranisti, sunt primii care vulnerabilizeaza Romania. Marcel ne-a oferit si momente amuzante. Iti trebuie mare curaj sa vorbesti despre furt in mijlocul unei adunari pesediste. Si imi pare rau ca Marcel Ciolacu n-a raspuns la niciuna dintre intrebarile care vin nu doar de la mine, ci si dinspre societate: 1. Ce cauta la vanatoare cu un terorist - Omar Hayssam - si daca este prieten si cu alti teroristi? 2. La ce varsta a luat bacalaureatul si ce studii a facut? 3. In ce conditii si-a luat carnetul de revolutionar, pentru ca stie toata lumea ca nu a avut nicio contributie la Revolutia din 1989, doar ca a obtinut niste spatii comerciale gratis in piata din Buzau. In loc sa ne spuna minciuni despre ce va face dupa ce a guvernat tara prost trei ani, mai bine ne-ar da explicatii pentru ceea ce a facut. Ciolacu ne spune ce vor face el si pesedistii in prima zi in care vor castiga alegerile. Dar prima zi a fost de mult. Si noi stim foarte bine ca solutiile pentru romani nu pot veni de la cei care le-au generat. Solutia la saracirea romanilor nu poate veni de la cei care ne-au saracit. Solutia la problemele romanilor nu poate veni de la urmasii comunistilor, de la urmasii lui Ion Iliescu, Adrian Nastase si Liviu Dragnea. Solutia nu poate veni de la cei care i-au batut pe romani la mineriade, nu poate veni de la cei care i-au batut pe romani la 10 august. Si romanii stiu asta. Romanii stiu ca vorbele frumoase nu tin de foame. Marcel Ciolacu poate doar vorbe, niciodata fapte! Pentru ca lupul pesedist isi schimba blana, dar naravurile ba.




